Bawu-10 abantu abafe ngesikhathi bezama ukunyuka intaba kulo nyaka. UNkk Khumalo uqoqe uR135 000 ozosetshenziselwa izinhlelo zemfundo yezingane eziswele. Ubonge kakhulu abantu baseNingizimu Afrika ngokumeseka ngesikhathi eqwala iMount Everest. “Ngizame izikhawu ezintathu ukuqwala i-Everest kodwa ngingaphumeleli. Ngize ngaphumelela manje senginyuka okwesine. Ngiyathemba ukuthi engikwenzayo kuzofunzelela abantu ukuthi bangaziyekeleli. Engikwenzile ngifisa kufunzelele izingane ukuthi zinyuke i-Everest yazo, kungaba wumsebenzi wesikole noma wukuqhubeka nebhizinisi elikusokolisayo,” kusho uNkk Khumalo. Uthe uphatheke kabi ngokulahlekelwa wumhlobo wakhe akade benyuka naye, uSolwazi Seamus Lawless, ngesikhathi besentabeni i-Everest. UNkk Khumalo ugqugquzele abantu ukuthi banikelele izikhwama iDkt Thandi Ndlovu Foundation neMandela Library Fund ezilekelela abampofu kwezemfundo.