KULINDELEKE ukuthi iPhakamende lakuleli lihlale okokuqala ngo Meyi 22. NgokweKhomishini eyengamele ukhetho kuleli i-Independent Electoral Commission (IEC), kumele abathole izihlalo eziningi kunezabanye ephalamende, kube yibona okumele baqale bashaye umthetho kuleli phalamende. Nakuba kuhlelwe ukuthi usuku lokuqala lokuhlala kwaleli phalamende kube uMeyi 22, konke kuncike kwinhloko yamajaji enkantolo yoMthethosisekelo wakuleli, uChief Justice Mogoeng Mogoeng ukuthi akugunyaze. Ngokomthethosisekelo wakuleli, zombili izindlu zephalamende okuyiNational Assembly neNational Council of Provinces, kumele zibe sezisebenza ezinsukwini ezingu-14 emva kokuba i-IEC ikhiphe imiphumela. Kulokhu kuhlala kokuqala, inhloko yamajaji kumele ifungise amalungu ephalamende nomengameli wezwe. Phambilini ihhovisi likamengameli wakuleli, limemezele ukuthi ukubekwa ngokusemthethweni kukamengameli, kuzokwenzeka ngoMeyi 25.