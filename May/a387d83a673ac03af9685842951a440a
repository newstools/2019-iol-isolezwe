“Yisikhathi senjabulo lesi kimina ngoba indlela engibuthaka ngayo bengingazi ukuthi ngiyokwazi ukuvota. Ngiyalijabulela leli thuba lokuveza ilungelo lami lokuzikhethela uhulumeni engifuna abuse,” kusho yena. Uthe akangabazi ukuthi i-ANC izonqoba ngaphansi kobuholi bukaMengameli uMnuz Cyril Ramaphosa. Ubonge bonke abaholi bamaqembu ahlukene ngokuhamba kahle kwemikhankaso. Uyigxekile imibhikisho ebikwe ezindaweni ezahlukene izolo, kwaphazamiseka nokhetho. Uthe lokhu kuveze isithombe esihle ngomzabalazo esifundazweni. UMchunu uthe bayazi ngezinkinga zokushoda kwamanzi nogesi eThekini futhi bayazama ukuzixazulula. Ucele ukuthi umphakathi ungavumeli intukuthelo ivimbe ukuthi uvote.