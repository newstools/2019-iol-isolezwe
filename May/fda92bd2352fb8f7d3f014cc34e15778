UNGQONGQOSHE wamaPhoyisa kuleli, uMnuz Bheki Cele, umemezele ukuthi kuboshwe abawu-24 ngezinsolo ezithinta ukukhwabanisa amavoti ngesonto eledlule. “Siwashayela ihlombe amaphoyisa ngophenyo nokuboshwa kwabasolwa ngokushesha. Kolwabavote kabili noma ngapheulu kuvulwe amacala awu-8, kuboshwe abawu-24,” kusho uCele. Uthe ngesonto eledlule kuvulwe amacala awu-188 kwaboshwa abawu-203. Ukhetho nonyaka luke laphazanyiswa yizinsolo zokuthi kunabantu abavote kabili ngenxa yokusuleka kalula ko-ink ofakwa esithupheni uma uqeda ukuvota. Lokhu kuholele ekutheni amaqembu abalelwa ku-27 ahlongoze ukuphikisa imiphumela yokhetho enkantolo. Ngemuva kokucwaningisiswa kwamavoti kwavela nokuthi abekho abavote kabili, amaqembu amasha abesabisa ngokuphikisa imiphumela yokhetho abe esehoxa esinqumweni sawo. FUNDA: Kudutshulwe ilungu le-IFP eGreytown Isigameko esishaqe abaningi ngeledlule kube ngesokubulawa kokuthiwa yilungu le-IFP uMnuz Mthokozisi Ntuli eVikindlela eMatimatolo, ngaphandle kwaseGreytown. Lokhu kwadalulwa obehola izinhlelo zokhetho zaleli qembu uMnuz Narend Singh othe kwenzeke ngoLwesithathu ebusuku. Umndeni kaMthokozisi, isidumbu sakhe esatholwa ngoLwesine ekuseni, engxoxweni neSolezwe ukuchithile ukuthi ungowakwaNtuli wakuchitha nokuthi ubeyilungu le-IFP. 