INKANTOLO yesifunda Ondini igixabeze owesilisa waseMadanyini eShowe udilikajele ngemuva kokulahlwa yicala lokudlwengula indodakazi eneminyaka engu-13. NgoLwesine le nkantolo ikhiphe lesi sigwebo kulandela ukuthi izwe imininingwane eshaqisayo ngesikhathi kwethulwa ubufakazi enkantolo. Imininingwane eshaqisile ibivela ngesikhathi kuvela ukuthi le ndoda (41) ibisiwugile kusuka ngo-2016 lo mkhuba endodakazini yayo ekhaya labo. Ngokombiko wamaphoyisa le ndoda ibinomkhuba wokuthuma indodakazi esitolo sekuhwalele. â€œLe ndoda ibilandela indodakazi maqede iyidlwengule. Ibiyisabisa ngokuyibulala uma ike yathi vu ngesigameko. Ngo-2017 umgilwa watshela uthisha wakhe ngenkinga abhekene nayo. Uthisha wadlulisela udaba kuthishanhloko kwase kuvulwa icala lokudlwengulwa kwalo mfundi eShowe.