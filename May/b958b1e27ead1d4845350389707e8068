USihlalo weCompetition Commission, uMnuz Tembinkosi Bonakele, uthe bayahambisana nokuthi iNew HoldCo ithenge izitolo zakwa-Edgars ngoba ngeke kuphazamiseke ukuncintisana okuhle. â€œSibona ukuthi isivumelwano sabe-Edcon Group neNew HoldCo sizoba nomthelela omuhle ngoba sizokwenza kungadilizwa abasebenzi, okuyibona abasengcupheni yokulahlekelwa wumsebenzi, uma le nkampani ifakwa ohlelweni lwe-business rescue. INew HoldCo yinkampani engakaze isebenze kodwa ezothenga masheya e-Edcon. ICompetition Commission ithe abanikazi beNew HoldCo ngabatshalizimali baseNingizimu Afrika nabakwamanye amazwe, kukhona kubo amabhange nezinkampani ezitshala imali. Nyakenye abasebenzi be-Edcon Group abawu-140 000 babehlalele ovalweni ngokudilizwa kodwa uhlelo lwama emuva kokuthi le nkampani ixoxe nezinye. Imizamo yokuthola eminye imininingwane ngabanikazi beNew HoldCo ayiphumelelanga,