Abezimo eziphuthumayo bakwa-ER24 bathi bafice le moto isingaphandle komgwaqo oseduze komfula, ababili kwabebephakathi bese ibachithile abanye bebesekhona emotweni kodwa belimele. UMnuz Ross Campbell wakwa-ER24 uthe amadoda amabili abesengaphandle kwemoto, bekubonakala ukuthi kungenzeka ukuthi awasaphili ngendlela abelele ngayo. Uthe bathole ukuthi bashonile ngesikhathi befika endaweni yesigameko. “Amanye amadoda amathathu abephakathi emotweni abelimele kanzima, amabili abelimele kanzima anikezwe usizo lokuqala maqede aphuthunyiswa esibhedlela eGrey’s, oyedwa obelimele uphuthunyiswe esibhedlela i-Edenvale ukuze ayothola ukunakekelwa khona.