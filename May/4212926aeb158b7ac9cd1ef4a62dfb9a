UNjinga Sicebi Sibiya ugwetshwe iminyaka engu-20 ngecala lokubulala umshana nemibili ngokumthumba. INkantolo yesiFunda eLadysmith igwebe uSibiya ngoMsombuluko. Umshana kaSibiya walahleka ekubo eBhatha, eDriefontein kwavulwa icala esiteshini samaphoyisa e-Elandslaagte. Ngemuva kophenyo amaphoyisa abopha uSibiya. Ngemuva kokuboshwa kukaSibiya kwatholwa izicubu zomzimba womshana emathoyilethi ehlukene endaweni. Amaphoyisa ayesekhonjiswa nguye uSibiya ukuthi izicubu zikuphi. Amaphoyisa ashintsha icala lokulahleka komuntu kwaba ngelokubulala. USibiya wanqaba ukufaka isicelo sebheyili wanquma ukuhlala ejele kwaze kwaba uyagwetshwa ngoMsombuluko.