Lokhu kumenyezelwe izolo, uMqondisi wezokuShushisa u-Adv Shamila Batohi. U-Adv Batohi umemezele ukuthi amacala kaBooysen nabalabo abeboshwe nabo ngemuva kweminyaka eyisikhombisa baboshwa. Kodwa uBooysen ufunge wagomela ukuthi uzobathathela izinyathelo labo abebepheka la macala. Isinqumo sokubeka amacala uBooysen nabaseshi abeboshwe nabo abebezinze eCato Manor sathathwa yilowo owayeyibamba leNhloko yezokuShushisa * -Adv Nomgcobo Jiba ngo-2012. UMbuso ubuthi oBooysen nalabo abebekwe nabo amacala bebebulala abasolwa emacaleni ehlukene phakathi kuka-2006 no-2010. “Bekunenhlese yezepolitiki kusetshenziswa uJiba, Sello Maema noMoipane Kone ukuba bangishushise,” kusho uBooysen. Uthe uzizwa ekhululekile ngemuva kwesinqumo sikaBatohi. “Bengivele ngazi ukuthi ubulungiswa buyokwenziwa ngelinye ilanga,” kusho uBooysen.