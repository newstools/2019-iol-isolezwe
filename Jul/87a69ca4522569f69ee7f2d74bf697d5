Imali inyuke kakhulu uma kuqhathaniswa nonyaka odlule wezimali lapho kwalahleka * -R2.3 billion. USihlalo oyibamba lesikhulu esiphezulu kwa-Eskom, uMnuz Jabu Mabuza, uthe ukulahlekelwa yimali engaka akwenziwanga wumphathi ophumayo, uMnuz Phakamani Hadebe, kodwa kube yingxubevange yezinkinga ebezibhekene zenkampani. UMabuza uthe kumele kubanjiswane ukuxazulula izinkinga. “Ibhodi le-Eskom lazi kahle ukuthi kunezinkinga engeke sikwazi ukuzixazulula sisodwa futhi ngeke zixazululeke ngosuku nje. Kudingeka ukuba kubanjiswane wonke umuntu bese kwenziwa izinqumo ezizokwenza siphumelele,” kusho uMabuza. UMabuza uveze nokuthi baphezu kwezinhlelo zokuguqula izinto kwa-Eskom. 