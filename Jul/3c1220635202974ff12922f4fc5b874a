Amaphoyisa asekhiphe umfanekiso walawa madoda afunwayo. Kuthiwa ngoMeyi 25, 2018 ebusuku, owesifazane (26) wayehleli emotweni nathandana naye ngenkathi behlaselwa amadoda amathathu emgwaqweni uMahlathi eChesterville. Abasolwa babakhomba ngezibhamu babayalela ukuthi baphume emotweni. Okhulumela amaphoyisa, uCaptain Nqobile Gwala, uthe umsolwa oyedwa wathatha imoto waya nayo endaweni ekude, kanti omunye wadonsela khona lo wesifazane ehlathini wamdlwengula. “Abasolwa babe sebebaleka, umgilwa wayofuna usizo. Wasizwa amalungu omphakathi amtshela ukuthi useDassenhoek. Udaba wlabikwa esiteshini samaphoyisa eCato Manor lase ludluliselwa ophikweni lwaseBrighton Beach oluphenya ngamacala odlame lwemindeni, ukuvikelwa kwezingane namacala ocansi,” kusho uCpt Gwala. Uthe lo mnyango ucela amalungu omphakathi angaba nolwazi ngokuthi bakuphi abasolwa abikele amaphoyisa. Uthe abasolwa baneminyaka elinganiselwa ku-30. “Ongaba nolwazi mayelana nabasolwa angathinta uDetective Constable Bouverie weBrighton Beach FCS ku-031 451 8059/ 081 046 3162 noma ashayele inombolo yokubika ngezehlo zobugebengu * -08600 10111,” kusho uCpt Gwala.