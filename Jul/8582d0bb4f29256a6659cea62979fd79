Okhulumela amaphoyisa kulesi sifundazwe, uLt Col Thulani Zwane, uthe amaphoyisa aseHammarsdale, awaseNanda nonogada bakwaMagma babophe abesilisa ababili, oneminyaka ewu-23 noneminyaka ewu-28 ngaleli cala, eMaoti. Ababoshiwe basolwa ngokubulala uMnuz Mncedisi Ntuli (29) noMnuz Thandazani Majola (46) ababengonogada eKusa High okusolwa ukuthi bashaywa nge-crowbar baze bafa emasontweni amabili edlule. Izidumbu zatholwa kwelinye lamakilasi kulesi sikole zinamanxeba ekhanda. Kusolwa ukuthi abasolwa babefuna okhiye begumbi elihlala ama-laptop nezinye izimpahla ezibalulekile zesikole ababezitshela ukuthi uhlala konogada. UZwane uthe abasolwa kulindeleke ukuthi bavele enkantolo yakule ndawo maduze ngamacala amabili okubulala nelokuzama ukubulala.