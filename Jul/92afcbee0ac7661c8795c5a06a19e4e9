BASALE benkemile odokotela base-Uttar Pradesh's Ettah District owesifazane ezala ingane enamakhanda amathathu ezweni lase-India. Ngokombiko weMail Online, lo wesifazane wasesigodini sasePilua, ubelaliswe emtholampilo wasemphakathini ngesikhathi ezwa izinhlungu ezingachazeki ngaphambi kokuteta. Amalungu omndeni nodokotela bathuke boma ngesikhathi ezala umntwana wentombazane onamakhanda amathathathu. Ngenxa yokwentuleka kobuchwepheshe kulo mtholampilo, ingane udluliselwe kwesinye isibhedlela lapho azohlolwa khona ngeMRI scan. "Umzimba wale ngane ubungakhulile ngokwanele. Sizoyihlola ngeMRI bese siyayihlinza ukuhlukanisa amakhanda," kusho uRajesh Thakur, onguSolwazi wezempilo esibhedlela iDistrict, endaweni yase-Etah. Amathuba okuphila kulabo abazalwe nalesi sifo esibizwa nge-Encephalocele angu-55%, kanti noma bephila u-75% wabo ugula ngokwengqondo. NgoMashi nonyaka, ezweni laseNdiya kwaba yimpumelelo ukuhlinzwa komntwana owayezalwe enamakhanda amabili esibhedlela iSher-eKashmir Institute of Medical Sciences. Lo mntwana wasindiswa amaphoyisa ngemva kokuthi uyise ezame ukumgqiba ephila ngenxa yokwesaba ukwentuleka kwemali yokumelapha. Ngokombiko weMetroUK, lesi sifo sidalwa ukungakhuli kahle kwengxenye yogebhezi.