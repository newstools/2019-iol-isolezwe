AMEHLO amaningi azobe ethe njo eqenjini elibusayo kuleli i-ANC njengoba kulindeleke ukuthi isonge umhlangano wesigungu esiphezulu. I-ANC iqale umhlangano wesigungu esiphezulu ngoLwesihlanu eSaint Georges Hotel and Conference Centre ePitoli. Kulindeleke ukuthi usongwe kusasa bese i-ANC ibikela umphakathi ngezinqumo zayo. Izindaba ezibhekwe kakhulu ngolokuhlakazwa kwe-ANCYL kuzwelonke njengoba kulokhu kunesikhalo ngayo. Sekuvele kukhona ukukhuluma okuthi lolu phiko lwentsha luzohlakazwa kubunjwe ithimba lesikhashana elizolungiselela ingqungquthela eke yahlelwa kodwa yabuye yahlehla. Olunye oluyindaba egudwini olwelungu lesigungu esiphezulu uMnuz Derek Hanekom osanda kuvuma ukuthi wahlangana ne-EFF behlela ukuketula uMnuz Jacob Zuma. Kulindeleke ukuthi kube nesithangami sabezindaba kusasa ukuze kuzwakale izinqumo.