UHLEZI lubhojozi umphakathi waseNanda kulandela ukudutshulwa kwabathathu ngamadoda angaziwa bezihlalele endlini ngoLwesibili. Ngesikhathi kufike abezimo eziphuthumayo beNetcare 911, bayalelwe omakhelwane ukuthi abalandele amalungu omphakathi abesephuthumise abadutshuliwe esibhedlela esiseduzane. Esitatimendeni iNetcare iveze ukuthi oyedwa wabadutshuliwe udutshulwe esifubeni.  "Abanye ababibili badubuleke ezingalweni nasemilenzeni." "Womathathu lawa madoda abesesimeni esibucayi kanti kudingeke ukuthi kusetshenziswe ubuchwepheshwe be-Advance Life Support ukuze ahlengwe." Bobathathu bathathwe yi-ambulensi baphuthunyiswa esibhedlela. "Okwamanje asikaziwa isizathu sokuhlaselwa kwabo nokuthi bahlaselwe amadoda amangaki. Amaphoyisa abekhona endaweni yesigameko ukuzophenya," kusho iNetcare. 