Ujube umphenyi ukuthi aphenye ngengozi eyenzeke ngasesikhumulweni sezindiza i-OR Tambo, eGoli. Umndeni uqoke umphenyi ngenxa yezinkulumo eziningi eseziqubukile. Abanye bathi ubulewe kanti abanye bethi akafanga. Umbiko ovezwe yiSABC uthe abakwa-Watson baqashe unjiniyela ocwaninga izingozi ongusolwazi kwezithinta izingozi, uMnuz Konrad Lotter, ukuba acwaninge ngengozi. Umndeni uthemba ukuthi ngalokhu kuzophenduleka imibuzo eminingi. Imithombo yabezindaba ibike ukuthi emotweni ebihamba umufi kutholakale uR70 esikhwameni semali, umazisi nezincwadi zokushayela. Kuthiwa ubengayiphethe ifoni yakhe, kungekho nezimpahla emotweni eziveza ukuthi ubenohambo. Kuthiwa konke lokhu kuzoba yingxenye yophenyo.