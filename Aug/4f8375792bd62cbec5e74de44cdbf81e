Inyanga eyaseZimangweni, eNanda. Ivele eNkantolo yesiFunda yaseNtuzuma ngesonto eledlule, okuyilapho ifike yatholwa inecala lokuhlukumeza indodana yayo ngocansi. Okhulumela amaphoyisa aKwaZulu-Natal, uColonel Thembeka Mbele, ukuqinisekisile lokhu wathi kwaqala ukwenzeka kusukela ngo-2003, indodana ineminyaka eyisishiyagalolunye. “Kusolwa ukuthi umfana owayeneminyaka eyisishiyalolunye ubelokhu edlwengulwa yindoda ayaziyo kubo eZimangweni kusukela ngo-2003 kodwa udaba luze labikwa emaphoyiseni ngo-2014. Icala lokudlwengula lavulwa esiteshini samaphoyisa aseNanda lase lidluliselwa ophikweni oluphenya amacala odlame lomndeni, ukuvikelwa kwezingane namacala athinta ucansi ukuba liphenywe.” UColonel Mbele uthe kwabe sekuboshwa inyanga yabekwa icala lokunukubeza ngocansi. Icala lathethwa kwaze kwaba kukhishwa isinqumo. “Usagqunywe esitokisini, uzovela eNkantolo yesiFunda yaseNtuzuma kuleli sonto,” kuchaza uColonel Mbele. 