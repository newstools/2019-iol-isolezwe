Ngokombiko weFood Network neHealth Trends, kuthiwa zonke lezi zinhlobo zamajusi zenza umsebenzi ohlukene emzimbeni womuntu.  Nazi ezinye izinhlobo: * Green Juice Udinga ukuhlanganisa ispinashi, cucumber, kanye ne-aphula. Le jusi isiza ekukhucululeni ingaphakathi lo mzimba. Iyasiza nokwehlisa isisindo somzimba futhi iyahlala esiswini. Ungaqala ngayo usuku uyiphuze njalo ekuseni noma uma usuyolala. * Tomato Juice Yenza izimanga esikhumbeni. Uma unenkinga yesikhumba esimaholoholo nezinduna, le jusi iyasiza. Udinga izigaxa zikatamatisi uzixovele kwi-blender bese ufaka kancane amanzi. Iyasiza nokuvikela isikhumba elangeni. * Carrot Juice Njengoba kwaziwa ukuthi * -carrot uyasiza kwabanenkinga yamehlo, nayo le jusi iyasiza kakhulu. Udinga ukugaya * -carrot ufake namanzi. Ungafaka no-ginger ogayiwe ukuze inambitheke. Ngaphandle kokusiza ukucacisa amehlo, le jusi iyasiza nasekucaciseni isikhumba. Uma unenkinga yezilonda ezingapholi, le jusi ingawenza umehluko. * Beetroot Juice Le jusi isiza kwabananenkinga yokushoda kwegazi, ikakhulukazi abangayi kahle esikhathini. Ihlanza isibindi yenze negazi lihambe kahle emzimbeni. Yakha ama-cells egazi anele emzimbeni. Udinga ukubilisa izigaxa zika-beetroot amanzi angabi maningi. Sebenzisa lawo manzi ukwenza ijusi. * Lemon Juice Kulena udinga ukukhamela ulamula emanzini afudumele. Gaya * -ginger uhlanganise bese ufaka noju. Le jusi isiza ekulweni nomkhuhlane. Iyasiza ukuvula inhliziyo kwabangakuthandi ukudla. Iyanconywa nangokwehlisa isisindo somzimba.