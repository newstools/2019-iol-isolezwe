Lo somabhizinisi ubesezakhele igama ngokuba nesikhungo sokuqeqesha abafuna amalayisensi okushayela, aphinde abe namaloli asebenza ezinkampanini ezinkulu kuleli, ushone ngemuva kokugula isikhathi eside engena ephuma ezibhedlela. Uyise uMnuz Richard Sikhakhane, uthe indodana yakhe ebinezindawo zokufundisa ukushayela iLindani Driving School, ibisibambeke isikhathi eside. “NgoLwesine (namuhla) sizolanda umzimba wakhe siye emzini wakhe khona eLovu. “NgoLwesihlanu inkonzo yokumvalelisa iyoba sebandleni i-UCC khona eLovu bese eyofihlwa emathuneni omndeni aseMfume khona eLovu,” kuchaza uyise.