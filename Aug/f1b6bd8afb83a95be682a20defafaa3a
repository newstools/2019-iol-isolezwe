Kulindeleke ukuthi kube nomcimbi wokubakhumbula entabeni iNkaneng Koppie lapho abavukuzi bafela khona. Umholi weDA, uMnuz Mmusi Maimane, uthe kumele uMengameli Cyril Ramaphosa aluhloniphe lolu suku okwabulawa ngalo abasebenzi bemayini abangu-34. UMaimane uthe usevele ubhalele uRamaphosa ukuthi kudingeka ukuba abashona bahlonishwe ngokuthi usuku lwango-Agasti 16 lube ngolukhethekile. Uthe ngalokhu kuzokwenza ukuba abashona bangaphinde bakhohlakale. Kusanda kuvela ukuthi kukhona eminye imindeni eyafelwa engakanxeshezelwa. Ikhomishini kaFarlam yakhipha izincomo zokuthi imindeni eyahlukumezeka ukuba inxeshezelwe. Abasebenzi babebhikishela iholo elingcono. Abasebenzi babefuna uR12 500 sekuphele amasonto kubhikishwa. Ngelanga lesehlo amaphoyisa kuthiwa athola umyalelo wokuthi abathele othulini. 