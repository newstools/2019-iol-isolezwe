Ijaji Irma Schoeman, eselingumehluleli kuleli cala njengoba seliqalwa phansi lethula isinqumo lithe uMbuso ngeke ukwazi ukunikeza abameli bommangalelwa ulwazi abangenalo. Ummeli ka-Omotoso, u-Advocate Peter Daubermann, ubefake isicelo sokuthi uMbuso kumele ucacise kahle amacala, ulethe izinsuku, isikhathi nezindawo ekuthiwa amacala enziwa khona. Ijaji lithe amacala acacile futhi akukho okumele kwengezwe. UDaubermann ube esecela icala lihlehle ukuze ezokwazi ukukhuluma nommangalelwa njengoba sinqantshiwe isicelo sabo. Icala lihlehliselwe inamhlanje. Leli cala liqale ukuhlala ekuqaleni kwaleli sonto kodwa belilokhu lihlehla njengoba kuze kushaye uLwesihlanu.