Ephawula ngoMasipala weTheku ngesikhathi ethula inkulumo yakhe engqungqutheleni edingida ngokushintshashintsha kwesimo sezulu eqale izolo, uthe akuyona inhlekelele ukuthi kwethulwe uhlelo eThekwini kodwa kungabikhona umuntu ophuma kulo masipala. “Ayikho inhlekelele kulokho ngoba kunohlelo oluqhubekayo kuMasipala weTheku njengoba isigungu esiphezulu kwi-ANC esifundazweni sithathe isinqumo sokuhoxisa isigungu sokuphatha umasipala,” kusho yena. Uqhube wathi lolu hlelo akuqondiwe ngalo ukuthi kuhlukunyezwe abathile, izinguquko yinto ehlale yenziwa. “Siwuhulumeni wesifundazwe sizohlale siseduze kukaMasipala waseMsunduzi nowaseThekwini, senza isiqiniseko sokuthi izinguquko zenzeka kahle,” kusho uZikalala Ngikusho lokhu ngoba omasipala yibona abadlala indima enkulu ekulweni nokushintshanshintsha kwesimo sezulu ngokuba nezinhlelo zokonga amanzi nezokufakwa kukagesi welanga.