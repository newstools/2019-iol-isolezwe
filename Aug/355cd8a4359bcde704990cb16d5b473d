Izolo iJaji u-Irma Schoeman, lisichithile isicelo sabameli balo mfundisi sokuba amacala akhe alalelwe ezinkantolo eziseduze nalapho enzeka khona njengoba ngokwamacala kuvele ukuthi enzeka eThekwini, Port Elizabeth nakwezinye. U-Omotoso uhamba leli cala noNksz Lusanda Sulani noZukiswa Sitho, okusolwa ukuthi yibona ababemlethela abesifazane abagcina sebehlukumezeka ngokocansi. Lo mfundisi oneminyaka engu-60 webandla iJesus Dominion (JDI), usetoke kusuka ngo-2017. Wayenendlu eMhlanga, eThekwini, lapho kuthiwa wayegcine khona amantombazane angaphezu kwangu-30 ayehlukunyezwa ngokocansi. Lo mfundisi ubhekene nenqwaba yamacala okubalwa awokudlwengula, awokuhlukumeza ngokocansi nawokushushumbisa abantu.