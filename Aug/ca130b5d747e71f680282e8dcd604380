Usolwa ngokubulala owesifazane ona-41 kanti ubevele izolo enkantolo yaseProtea. Isidumbu sikamufi sitholwe ethuneni elingashoni phakathi emjondolo abebehlala kuwona ngeSonto ngemuva kokuduka izinyanga ezimbili. Umsolwa kuthiwa uyena ukhombise amaphoyisa ngeSonto ebusuku lapho egqibe khona isidumbu sikamufi. Kusolwa ukuthi ngenyanga edlule umngani kamufi waya kuleli soka eyobuza ukuthi ukuphi umufi. Kuthiwa umsolwa wathi uthole umsebenzi omusha, uhlala nabaqashi bakhe. Umngani washayela amaphoyisa ucingo ngeSonto ebona ukuthi sekuphele izinyanga ezimbili engabuyi ekhaya. Amaphoyisa kuthiwa aphonsa ngemibuzo umsolwa okuyilapho ebakhombise ithuna elingashoni emjondolo wabo. Imbangela yokubulawa kwalo wesifazane ayaziwa. UNgqongqoshe wezokuPhepha koMphakathi eGauteng, uNksz Faith Mazibuko, uthe: “Ulwazi esilutholile kwabasesiteshini ukuthi bambuyisele emuva ukuba ayohlolwa odokotela njengoba kade ekhale ngokuthi ushayiwe esesitokisini.” Icala lizoqhubeka uma umsolwa esehloliwe.