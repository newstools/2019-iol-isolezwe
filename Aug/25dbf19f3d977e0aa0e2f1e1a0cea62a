UMakate uthe uma kwenzeka inkantolo ithi akayithathe imali ayinikwe yiVodacom uyokwamukela lokho ngoba kobe sekukhomba ukuthi sekufike ekugcineni ngombango wokukhokhelana. “Anginazo izinhlelo ezithile ngemali kodwa nginezinto eziningi engifuna ukuzenza. Uma inkantolo ivumelana neVodacom kobe sekufike emaphethelweni. Ngizothatha imali evunywa yinkantolo,” kusho uMakate. Uthe kuzobe kungekhona okokuqala ukuba inkantolo iphikisane naye. Isinqumo esakhishwa yinkantolo yomthethosisekelo sathi kufanele axoxe neVodacom ukuze babonisane ukuthi uzonxeshezelwa ngemali engakanani. Ithimba likaMakate lathola ukuthi kumele anikezwe * -R10.25 billion ohlanganisa nentela. UMakate uyawuchitha uR47 million awunikwa yiVodacom. Imali yayiklanywe yisikhulu seVodacom, uMnuz Shameel Joosub. UMakate ufuna u-5% kaR205 billion owuR10.25 billion owenziwa uPlease Call Me kusuka ngoMashi 2001. UMakate ushadelwe, unamadodakazi amathathu. Kumanje uwuMcwaningi wamabhuku kwiSouth African Local Government Association. UMakate ufake amaphepha aphikisa isinqumo semali iVodacom efuna ukumnika yona eNkantolo eNkulu yaseNorth Gauteng, ePitoli, ngeledlule.