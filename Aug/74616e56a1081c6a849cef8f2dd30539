KUMISWE izikhulu ezintathu ezisebenza eSouth African Revenue Service (SARS), njengoba kusenophenyo oluqhubekayo. Izolo abakwa-SARS bathumele isitatimende kwabezindaba ngokumiswa kukaMnuz Hlengani Mathebula, ophethe ezokuxhumana, uMnuz Teboho Mokoena ophethe ezokuthuthukisa abantu, noMnuz Luther Lebelo, obephethe ezabasebenzi. Uphenyo lusaqhubeka nezinhlelo zonke mayelana nokumiswa kwabo. USARS uthe ngeke wande ngalolu daba ukuvikela ilungelo lomqashi nomsebenzi. "Sifisa ukugcizelela ukuthi ukumiswa kwalezi zikhulu kuphathelene nophenyo, hhayi ngoba sithi sebetholwe benecala ngokuthile. Sizonquma ngalokhu uma sekuphothulwe uphenyo."   