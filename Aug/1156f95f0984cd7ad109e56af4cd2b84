USihlalo wekomiti lezoBulungiswa, uMnuz Bulelani Magwanishe, uthe bazobhalela uSomlomo uNksz Thandi Modise ukumazisa ukuthi lokhu kuyaphuthuma. Uthe ukuqhubeka nalolu hlelo kuyaphuthuma futhi imigomo kudingeka ibuyekezwe ngokushesha. UMagwanishe uthe lolu daba kumele ludluliselwe ekomitini elibhekele imithetho ukuze bezoyithuthukisa odabeni lokuba kususwe uMvikeli woMphakathi. “Sizocela ukuthi lolu daba aluthathele phezulu,” kusho uMagwanishe. Amalungu ePhalamende athe kumele kuthuthukiswe uhlelo oluvumela ukuba kususwe uMvikeli woMphakathi ukuze bagweme ukugcina sebesezinkantolo. Amalungu e-ANC athe kumele kugwemeke ukuphulwa komthetho kulolu hlelo. UNksz Glynnis Breytenbach, weDA uthe kumele uNksz Modise achazelwe ukuthi kuyaphuthuma futhi kumele ahlangane nekomiti elibheke imithetho ngokushesha.