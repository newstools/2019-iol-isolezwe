Leli qembu elisha liholwa nguMnuz Vusi Mathe oke waba yiKhansela kuMasipala weTheku. UMalema umane wafaka opopayi abahlekayo kwiTwitter emuva kokwethulwa kwaleli qembu. Kuthiwa uMathe nabanye asungule nabo leli qembu baxoshwa kwi-EFF njengoba babengamakhansela. Ngokombiko we-IOL, nyakenye angu-8 amakhansela axoshwa emkhandlwini weTheku kulandela ukungaphathi ngendlela imali yeqembu. Ethula iqembu kwabezindaba, uMathe uthe abaholi be-EFF bayamazi ngoba ungomunye wabantu ababamba iqhaza kubunjwa i-EFF. Uthe ubazi bonke laba baholi futhi nabo bayamazi, wathi banamalungu angu-10 000 ezweni lonke. “Sizoxhaswa amalungu okuyiwona azokhokhela iqembu. Okumbiwa phansi kumele kwabelwe uwonke wonke ngoba sicebile siyizwe ngalokhu okumbiwayo.” Uthe bambalwa abantu abadlayo okubalwa uMengameli wezwe.      