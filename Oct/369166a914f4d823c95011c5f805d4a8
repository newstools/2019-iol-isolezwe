INYANGA ka-Okthoba nonyaka izokhunjulwa ngezingozi ezihlasimulisa umzimba. Emasontweni amabili adlule kubhubhe abangu-11 ezingozini zomgwaqo ezimbili ezahlukene ezibandakanya amatekisi ezenzeke KwaZulu-Natal. Bawu-7 abashone engozini eyenzeke KwaNyuswa emuva kokuthi itekisi abebehamba ngalo iya ePinetown iphonseka eweni ngaKwaNgcolosi. KuN2 kushone abasebenzi abahlanu bakaMasipala waseJozini ngesikhathi itekisi abebehamba ngalo bephuma ukuyodlala eMtuba lishayiswa yiloli. Khonamanjalo, basesimeni esibucayi abadlali abane beqembu likanobhutshuzwayo elidlala esigabeni sama amesha, iReal Madrid, abalimale engozini yemoto okushone kuyo ozakwabo ababili KwaMaphumulo ngoMgqibelo. Izintatheli zeSolezwe uNontuthuko Ngubane (Nontuthuko Ngubane kuFacebook) noBoniswa Mohale (Bonnie Moh kuFacabook) bakhuluma ngalolu daba kwiPodcast yeSolezwe esihloko sithi Ezithinta Thina Ngqo.