Lokhu kulandela izinsolo ezabhekiswa kuNksz Dlamini, ukuthi wathi iSassa ingakwazi ukuholela abantu kuleli uma sekuyeka inkampani iCash Paymaster Service (CPS) ngo-Ephreli 2017. “Sithole ukuthi azibambeki izinsolo ezibhekiswe kuNksz Dlamini, ukuthi wadukisa iPhalamende ngesikhathi ethula isabelomali somnyango lapho athi iSassa ingakwazi ukuholela abantu kuleli, okwakwenziwa iCPF,” kusho * -Adv Mkhwebane. Isikhalo ngoNksz Dlamini safakwa yilungu leqembu eliphikisayo iDemocratic Alliance, uNksz Bridget Masango. Wayesola uNksz Dlamini ukuthi wazi ngo-2005 ukuthi iSassa ngeke ikwazi ukukhokhela abahola impesheni. U-Adv Mkhwebane ubekhipha imibiko ngophenyo alwenzile.