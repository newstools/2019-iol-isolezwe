OKHULUMELA i-EFF uMnuz Mbuyiseni Ndlozi ugiye ngethambo likangqongqoshe wezamaBhizinisi kaHulumeni, uMnuz Pravin Gordhan embiza ‘ngenja yongxiwa abaqhoqhobele umnotho’ ngemuva kokuchithwa yinkantolo enkulu eGoli ngoLwesine. UNdlozi ukusho lokhu ebhala ekhasini lakhe kutwitter kulandela isinqumo seNkantolo yezokuLingana esithole umholi we-EFF uMnuz Julius Malema emsulwa kwisikhalo esifakwe nguGordhan emsola ngokukhuluma inkulumo enenzondo ngenkathi embiza ngenja yongxiwa. Ethula isinqumo, uJaji Roland Sutherland uthe "nakuba inkulumo eyashiwo ngesikhathi kwethulwa inkulumo inenzondo, ayikho ohlwini oluchaza okungavunyelwe esigabeni 1 somthethosisekelo (Wokulingana)." Kokungavunyelwe kubalwa inkulumo enenzondo ethinta ibala lomuntu, ubulili, abakhulelwe, isimo somshado, amasiko noma imvelaphi, ukuziphatha ngokocansi, iminyaka, ukukhubazeka, inkolo, unembeza, izinkolelo, isiko, ulwimi noma ukuzalwa. Lesi sinqumo silandela inkulumo kaMalema evuthayo ayisho ngaphandle kwalapho uGordhan ayethula khona ubufakazi kwikhomishini ephenya ngokulawulwa kombuso yidlanzana ngoNovemba nyakenye. UMalema wazithintela kuGordhan emsola ngokususa abantu abamnyama emabhizinisini aphethwe wumbuso. UGordhan ubefuna ukuthi uMalema anikele ngo-R150 000 kwinhlangano esiza umphakathi, axolise aphinde akhokhe izindleko zecala. Ephundula ngokuvulelwa icala uMalema wathi kwangufanele inkantolo imnake uGordhan ngoba ukhalaza ngento engekho. Wagcizelela ukuthi yize inkulumo yakhe ingehlanga kahle kuGordhan kodwa akuyona inkulumo enenzondo. Let us repeat once more; Pravin Jamnandas Gordhan is A DOG OF WHITE MONOPOLY CAPITAL You didn’t predict anything Mr. STRATCOM Lawyer. You said “Not sure if it will go Gordhan’s way”. That’s not a prediction is to say you didn’t know, chose the fence, and evidently wished Jamnandas won. He didn’t and we’ll defeat him on Rogue Unit as well! https://t.co/XfocDql0r1