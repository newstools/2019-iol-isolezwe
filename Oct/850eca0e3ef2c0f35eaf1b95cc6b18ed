Izolo uMalema ubehola ithimba labaholi beqembu beye eNasrec Expo Centre, eGoli, beyobheka amalungiselelo engqungquthela njengoba izoba kule ndawo. UMalema nePhini lakhe uMnuz Floyd Shivambu, kulindeleke ukuba bakhuze ibuya ezikhundleni zabo. USihlalo * -Adv Dali Mpofu, noNobhala-jikelele uMnuz Godrich Gardee, kulindeleke ukuba kube nombango ezikhundleni zabo. UMalema ugxeke uSihlalo we-EFF eMpumalanga, uMnuz Collen Sedibe, emuva kokuba kusabalele i-video yakhe ethi kuneqeqebana elifuna uMpofu angabe esabuyela esikhundleni sakhe. “Ukhuziwe ngalokhu sathi akumele weqiwe injabulo bese ugijimela kwabezindaba. Usexolisile futhi sikwamukele ukuxolisa kwakhe,” kusho uMalema. Uthe uhlelo lwabo luthi abantu abazoqokelwa ezikhundleni bazophakanyiswa kuyona ingqungquthela ngoba akukhethwa emagatsheni njengoba kwenziwa kwi-ANC. 