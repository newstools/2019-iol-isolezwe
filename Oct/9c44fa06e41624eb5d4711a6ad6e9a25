OWAYENGUMENGAMELI wakuleli uMnuz Thabo Mbeki ukhumbuze iqembu eliphikisayo iDemocratic Alliance (DA) ngesigaba 9 somthethosisekelo esigqugquzela ubunye ezweni laseNingizimu Afrika. UMbeki ukusho lokhu esitatimendeni asikhiphe ngemva kokwesula esikhundleni naseqenjini kweMeya yaseGoli, uMnuz Herman Mashaba, kanye nomholi weDA, uMnuz Mmusi Maimane. Esitatimendeni uMbeki uthe uyaqonda ukuthi inkinga ekhungethe iDA isihlava sokucwasana ngokwebala esengamele iNingizimu Afrika. "Ngifuna ukucacisa ukuthi uMthethosisekelo wakuleli uthi wonke amaqembu ezepolitiki anesibophezelo sokuqinisekisa ukuthi izwe lethu alicwasani ngokwebala. Kungakhathaza kakhulu uma kungaba yiqiniso ukuthi iqembu lethu eliphikisayo iDA libhekene nezinkinga zobuholi ngoba ligcwele ubandlulo olufuna ukufaka inqubomgomo yobandlululo," kusho isitatimende. UMbeki uqhube wathi izigidi zabantu bakuleli noMthethosisekelo angeke bazuze lutho ngokuthi amaqembu ashintshe inqubomgomo ngokobandlululo. UMaimane, uMashaba nobeyimeya yaseNelson Mandela Bay uMnuz Atholl Trolip besule kwiDA kuleli sonto kulandela ukubuya kwalowo owabe engumholi weDA, uNkk Helen Zille njengoSihlalo weSigungu esilawula ukusebenza kweDA ngeSonto. Umholi we-EFF uMnuz Julius Malema uhloniphe uMaimane ngokushiya njengomholi nelungu leDA. Ebhala ekhasini lakhe likaTwitter uthe angalilahli ithemba. I'm not home but when I come back we should have lenakana la monna wa mosepidi. You are a good human being, don't be discouraged, my big brother. Dear @MmusiMaimane,When we spoke briefly 3 weeks ago I quoted Ecclesiastes 10:4 "If a rulers anger rises against you do not leave your post; calmness can lay great offenses to rest."That post is your convictions. Remain true to them!My Brother, I wish you well for the future‚úäüèæ pic.twitter.com/Ejs6NlIMiS