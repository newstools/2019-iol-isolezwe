Izolo bebeshaye ujenga begibela amabhasi alibhekise eMozambique. Zilokhu ziqhubekile izinhlelo zokubuyisela abantu bokufika emazweni abo. Yize abanye beqale baba nenkinga yokungabi namaphepha alungele ukuthi baphindele eNigeria baze bajikiswa kodwa abawu-300 bahambile. Khonamanjalo uthwale kanzima owesilisa waseWitbank, eMpumalanga, ethelwa isibhaxu ngabokufika ngesikhathi kutatshwa impahla ezitolo zabokufika. Kwi-video esisabalale kwiTiwtter izolo, kubonakala iqulu labantu liphuma kwezinye zezitolo zabokufika liphethe izimpahla. Ngesikhathi liphuma libaleka oyedwa uyashibilika awe bese umnikazi wesitolo athole ithuba lokumshaya. kuqhamuka abanye nabo bamshaye. Ngaphandle kwabaseMozambique, kuleli sonto kuhambe nababalelwa ku-600 baseNigeria abalandwe yindiza e-O.R Tambo