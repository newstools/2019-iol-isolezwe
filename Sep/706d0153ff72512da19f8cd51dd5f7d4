Umthombo okhulume neSolezwe onqabile ukuveza imininingwane ngalolu daba, uthe lo gogo ona-78 (igama lakhe eligodliwe) waseMacongco, eGreytown, utholwe ngumakhelwane obezihambela ebusuku enezibazi zokushaywa okuvele ukuthi udlwenguliwe ngowesilisa ongaziwa. Kuthiwa umndeni walo gogo ubukhathazekile ngokulahleka kwakhe njengoba ubike ngokulahleka kwakhe emaphoyiseni endawo. Kuthiwa ngemuva kokuthi umakhelwane ezithele kuye enezibazi zokushaywa, uhlabe umkhosi ebikela amaphoyisa endawo. Okhulumela amaphoyisa KwaZulu-Natal uColonel Thembeka Mbele, uthe kuvulwe icala lokushaya nelokudlwengula esiteshini samaphoyisa eGreytown. “Uphuthunyiswe esibhedlela, idokodo lidluliselwa emaphoyiseni ophiko oluphenya ngamacala odlame lwasemndenini, ukuvikelwa kwezingane namacala ocansi,” kusho Colonel Mbele.