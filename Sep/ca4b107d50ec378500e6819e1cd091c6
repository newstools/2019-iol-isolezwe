Namhlanje, izintombi ezibalelwa ku-660 ezingaphansi kwaNomkhubulwane kaNkk Nomagugu Ngobese zizolala eNyokeni nezinye izintombi eziqhamuka kwamanye amadolobha. Lokhu kulandela ukuthi uMasipala waseMsunduzi ugcine uwakhiphile amabhasi awu-8 esikhundleni samatekisi awu-14 obusuthembise ukuwakhipha emuva kokuhoxisa amabhasi. Kuzokhumbuleka ukuthi izolo leli phephandaba lishicilele udaba oluthukuthelise izintombi, omama abahlolayo nabazali emuva kokuthi umasipala umemezele ngoLwesithathu ntambama ukuthi ngeke usaxhasa ngamabhasi. UNkk Ngobese uthe ubonga amandla eSolezwe ngokuzwakalisa ulaka lwakhe nezintombi ezicishe zangaya eMkhosini woMhlanga. “Ngiyabonga ukuthi nibhale into ebisihlupha singazi izolungiswa kanjani. “Kuyasijabulisa ukuthi sigcine sisizakele siyawubonga nomasipala ngokulalela isikhalo sethu usihloniphe nezintombi, kulawa mabhasi sesizofaka amatekisi amathathu ngoba bese kunemali esizihlanganisele yona nabazali ,’ kusho uNkk Ngobese. To view this video please enable JavaScript, and consider upgrading to a web browser that
    supports HTML5 video This is a modal window. Beginning of dialog window. Escape will cancel and close the window. End of dialog window. Enye yezintombi ebihola phambili ithimba ebelimasha izolo, uThembeka Cele (25) waseGezubuso uthe kuyabajabulisa ukuthi bazogcina sebehamba bonke. “Siyabonga ukuthi ekugcineni kube khona usizo esilutholayo. Okhulumela uMasipala waseMsunduzi uNksz Thobeka Mafumbatha ukuqinisekisile ukuthi umasipala usuzowakhipha amabhasi. Khonamanjalo, kushone intombi yesihlanu uNosipho Mthethwa (17) owabandanyeka engozini yetekisi ePomeroy ngenyanga edlule.