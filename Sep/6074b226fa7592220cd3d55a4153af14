Umufi (59) wahlaselwa ngamadoda amathathu ayehlomile esesitolo. Kuthiwa aqale amshaya ase eyamgwaza wafa. Kuthiwa emuva kokuthi efile amadoda abe esezisiza ngokudla, amaselula nemali esitolo ase ephela endaweni. Okhulumela amaphoyisa KwaZulu-Natal, uColonel Thembeka Mbele, uthe: “Amaphoyisa asebenze ngokuzikhandla ukulandela umkhondo aze abopha indoda (38). Indoda iboshwe ngoLwesibili ngesikhathi amaphoyisa enomkhankaso wokulwa nobugebengu obuwenziwe abaseshi baseSundumbili, eMandeni, amaphoyisa aseMpangeni ophiko lwezimoto ezebiwe namaphoyisa aseMpangeni ophiko olulwa nodlame emphakathini.” Kuthiwa ngesikhathi iboshwa ibiphethe isibhamu esikhulu iG3 sinezinhlamvu ezintathu namaselula amahlanu okusolakala ukuthi athathwa eSamungu. Bekulindeleke ukuthi ivele izolo enkantolo yeMantshi yaseNyoni ngecala lokubamba inkunzi nelokubulala.