UMNYANGO wezaMandla kuleli usuxwayise abanikazi bezimoto ukuthi inani likaphethroli kungenzeka liqhubeke nokunyuka uma kuqhubeka ukuhlaselwa kwezizinda zikawoyela eSaudi Arabia. NgeSonto lo mnyango umemezele ukuthu kusukela ngoLwesithathu uphethroli (95 octane) uzonyuka ngo-18 cents ilitha kanti udizili wona uzonyuka ngo-25 cents. Uphethroli wohlobo lwe-93 octane wona uzokwehla ngo-4 cents. Kuzobe kungokwesishiyagalombili kunyuka inani likaphethroli nonyaka. Oyimenenja kumnyango wezaMandla uMnuz Robert Maake ekhuluma ne-EWN uveze ukuthi ukuhlaselwa kwezizinda zikawoyela eSaudi Arabia kunomthelela omkhulu ekunyukeni kwenani lika phethroli emhlabeni. “Uma bekhetha ukuzibphindiselela kulabo ababahlaselayo, kungenzeka kuphinde kunyuke inani likaphethroli ongahluziwe,” usho kanje. UMaake uthe ukwehla kwenani likaphethroli oyi-93 octane kudalwe ngukuthi bancane abathengi abawusebenzisayo.  