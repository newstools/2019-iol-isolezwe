Kubafowethu abashayela amatekisi, asihlonipheni siyeke ukugijima, asishayeleni kahle sicabange nemiphefumulo esiyithwele, singacabangi nje ngemali kuphela. Izimoto azilungiswe. Uma kukhona Into ongayizwa kahle emotweni tshela umnikazi wemoto ukuze ilungiswe. Abanikazi bezimoto abayeke ukuthi uma abashayeli bebatshela ukuthi kukhona okungahambi kahle emotweni bathi abathi ukushayashaya. Nabo abashayeli abangavumi ukuhamba ngemoto engalungile. Ibhuleki libaluleke kabi emotweni kodwa uyaye uzwe omunye ethi imoto ilokhiwe ayibhuleki ngemumva kodwa ebe ehamba ngayo. Asibeni sebhizinisini ngempela. Khumbula nawe mshayeli ukuthi uma kwenzeke ingozi kungcola igama lakho. Uma sekwenzeke ingozi ngeke ukwazi ukuthi kuthiwe hamba ngemoto ingalungile. Kungcono uvele uyiyeke imoto uma kuthiwa hamba ngayo ingalungile. Abanye abashayeli bathi besaba ukuthi imoto izovuka omunye. Noma ungeyena umshayeli uyayizwa imoto engalungile.  Ntabeni mfana weNtaba