"Ubenomkhuba wokuqamba amanga, ngagcina ngingasamethembi ngaphelelwa wuthando lwakhe. Kade ngimthanda ngenhliziyo yami yonke, bengingathandi ukuthi azibulale, sekubuhlungu uma ngizwa lezi zindaba,’’ kuchaza uNksz Mhlongo ekhihla isililo. UNksz Mhlongo uthi umufi umphuce iToyota Tazz yakhe wahamba nayo engazi uyaphi. Uthe emuva kwesikhathi ushaye ucingo wathi ungasoThukela, ebalisa. Umthombo obone lo mlisa ngaphambi kokugila lo mkhuba, awuwuvali umlomo ngesimo abeyisona. Kuthiwa ufike emgwaqweni wabona abesifazane abebezihambela, wakhuluma nabo ekhala opha nasekhanda, washiya iselula yakhe kubona, wangena emotweni wayishaya yazula. Ihambe yayoshayisa ibhuloho yagqamuka amalangabi yasha yaze yaphela ephakathi. "Ubekhala ethi kuphelile ngempilo yakhe ebalisa ngonina wezingane nangezingane zakhe kodwa engachazi ukuthi kwenzenjani. Asazi nokuthi ubelinyazwe yini ekhanda njengoba beliphophoza igazi," kuchaza umthombo uthumela. Okhulumela amaphoyisa KwaZulu-Natal uLieutenant Colonel Thulani Zwane, uthe kuvulwe amacala amabili amayelana nalesi sigameko.