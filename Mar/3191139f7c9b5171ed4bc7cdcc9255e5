UDkt Dlamini uklonyeliswe emunxeni wePlatinum Award okuyiwona omkhulu kulo mcimbi. Uphinde wahlabana koweComair Outstanding Woman in Business Award. UDkt Dlamini unguSihlalo onguMsunguli weMbekani Group futhi ungumbhali wezincwadi. Umcimbi wasungulwa ngo-2002. Ubuhanjelwe osaziwayo nosopolitiki. USomizi Mhlongo ongumdansi nongumsakazi weMetro FM, ubephethe uhlelo. URadebe uthe:“Ushintsho luyadingeka kunoma imuphi umkhakha ngisho kwezamabhizinisi. Ushitsho kwezomnotho kuleli lungenza omkhulu umehluko, luvule namathuba amaningi.” URadebe uhalalisele abangu-15 abaklonyeliswe eminxeni ehlukene. Naba abanye abaklonyelisiwe. * Hennessy XO Businessman of the Year Award. Kuhlabane uMnuz Sthembiso Elton Nkomo oyiSikhulu saBalandi Risk Management. *The Innovation Hub New and Innovative Business Award. Lapha kuklonyeliswe i- AET Africa yemikhiqizo yezokuhlanza neyamandla. * Emperors Palace Community Builder of the Year Award. Itholwe uMnuz Emmanel Bonoko ongumsunguli we-EBonoko Holdings ayiqala eneminyaka engu-21 ukusiza intsha. * Dormehl Phalane Property Group Transformation Champion of the Year Award. Kuthathe i-ICT-Works esishintshe impilo yabaningi kwezobuchwepheshe. * Best Employer of the Year Award. Kuhlabane iMaredi Technologies CC ephethwe abamnyama kuzo zonke izigaba. * Trade & Investment KZN Young Business Achiever Award. UMnuz Pravashen Naidoo oyiSikhulu esiphezulu seWaste Africa nguye ohlabane kulo munxa. Waqala ibhizinisi leRecycling eneminyaka engu-30. * Bentley South Africa Public Sector Visionary Award. UDkt Ayanda Vilakazi onguMphathi weLama Marketing and Advertising. * BET New Entrepreneur Award, kuhlabane uNksz Thobile Nyawo onguMqondisi weNyawo Civil construction. UNksz Nyawo oneminyaka engu-19 wasungula inkampani yezokwakha ngo-2015. * CSI Ubuntu Award, kuwine iVukani-Ubuntu Community Development Projects. * NHBRC Iqhawe Mentorship Award itholwe uMnuz Musa Zulu oyiCreative Director yeValhalla Arts futhi ongumbhali wezincwadi oyisishoshovu sabalwela abakhubazekile. * NYDA Outstanding Young Entrepreneur of the Year Award ithathe nguMnuz Muhammad Simjee we- A2D24 egxile kwezobuchwepheshe. * Nedbank Group Individual Transformation in Leadership Award, ithathwe uNksz Karen Rademeyer onguMxhumanisi weGo for Gold.