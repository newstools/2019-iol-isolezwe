UNtuli uthe okwamanje ubesabone izithombe zalesi sigameko kodwa akazikholwa ngoba uyazi ukuthi izithombe zinokuhlelwa ngendlela ethile zize ziveze okungesikho. Ebuzwa ukuthi ngabe kusho ukuthi kunoqhekeko yini kwi-ANC nezinhlaka zayo, uNtuli uthe abantu abangasheshi bazitshele okuningi ngoba lokho okuthiwa kwenzekile akusho ukuthi imizamo yokuthi kube nobumbano kwi-ANC ayisebenzanga. “Lesi sigameko sithinta abantu ababili, akusho ukuthi sidicilele phansi imizamo yokuthi kube nobumbano kwi-ANC ngoba kuheleza umoya wokuthula,” kusho uNtuli. NgeSonto, uNkk Gumede ubewundabamlonyeni ezinkundleni zokuxhumana njengoba bese kusabalele i-video yakhe eziba uSabelo. Kubukeka i-ANCYL eThekwini icele ukuthi lolu daba lusukunyelwe phezulu wubuholi be-ANC KwaZulu-Natal ngoba lukhombisa ngokusobala ukuthi abantu abasha bathwele kanzima. UMnuz Bheki Ntuli onguNobhala we-ANC eThekwini uthe basayibone ezinkundleni zokuxhumana indaba yeMeya yeTheku noNobhala we-ANCYL ngoba bazi ukuthi kunokusebenzisana phakathi kwazo zonke izinhlaka zika-ANC. “Sizoba nomhlangano siyisifunda seTheku okuzoba khona kuwo uSihlalo wethu, sibize ubuholi be-ANCYL KwaZulu-Natal nobuholi be-ANC esifundazweni ukuthola kabanzi ukuthi kwenzekeni. Ukusabalala kwale video kwakha isithombe sokuthi izinhlaka zika-ANC azisebenzisani ekubeni zibumbene. Sizothola kabanzi ngokwenzekile uma sesibe nomhlangano,” kusho uNtuli.