UNkk Ella Ford-Mthethwa oyiDietician, uthe yize amaSmoothie elekelela ukwehlisa isisindo somzimba, akumele axutshwe nezithelo eziningi. Uthe nazo izithelo zinoshukela ongadala ukukhuluphala. Kuthiwa abanye bancamela lezi ziphuzo ngoba kunzima ukudla izithelo nemifino bukhoma. Ngokwe-website yeGreen Healthy Cooking, kuthiwa kuyasiza ukuthaka i-yoghurt namakinati ukwenza iSmoothie sinambitheke. Kugcizelelwa ukuthi kumele kube yizithako ezingenawo amafutha. Okunye okubalulekile ngalezi ziphuzo ukuthi ungathaki izithelo ezingaphezu kwezimbili. Udinga umshini obizwa ngeBlender ukuzenzela izinhlobo ezahlukene zamaSmoothie. Nakhu okunye okudinga ukwazi ngamaSmoothie: * Sebenzisa amakinati abizwa ngamaCashews, Almonds namaHazelnuts ahlutshiwe. * Makufakwe iGreek noma iPlain yoghurt ngoba awanawo ushukela. * Izithelo ongazisebenzisa ubhanana, strawberry, berries, mango. iwolintshi, uphayinaphu; imifino ongaxuba nayo yisipinashi, carrot, cauliflower, butternut squash no-cucumber. * Uyakwazi nokufaka i-muesli, i-peanut butter noma i-oats kwiBreakfast smoothie.