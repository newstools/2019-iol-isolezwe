UMnuz Benjamin Frederick Moran, ubevele eNkantolo yeMantshi eBrisbane ebhekene namacala okwenza amanyala emphakathini. Kuthiwa ubesedumile ngokubonakala ebhucabhuca umphambili wakhe ezindaweni ezehlukene kubuka abantu. Lokhu kudale ukuthi amanye amalungu omphakathi abikele amaphoyisa ngalolu daba. Bake bambhadama emgwaqweni uTruro phakathi kuka-2015 nalo nyaka esikuwo. Ummeli wakhe, uMnuz Andrew Hanlon, ucele inkantolo ukuba imhlinzeke ngezitatimende nohlu lwamacala ukuze azilungiselele ukumvikela. IMantshi, uBelinda Merrin, welule ibheyili wabeka imibandela yokuthi umsolwa angabe esalubhada kulezi zindawo okusolwa ukuthi ubeshaya kuzo indlwabu. Kulindeleke ukuthi abuyele enkantolo ngo-Ephreli 13, ukuze kuzoqhutshekwa nodaba lwakhe. Akuqondakali kahle ukuthi yini inkinga yalo mlisa njengoba ehamba egila le mikhuba endaweni. Kuthiwa lolu daba kuphuzwa ngalo itiye endaweni njengoba abantu bebabaza leli hlazo. 