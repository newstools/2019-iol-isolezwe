Ngempelasonto i-eNCA ikhiphe isitatimende icacisa ukuthi bazogcina ukubonakala ezinhlelweni zezindaba ngoMashi 29. UJeremy Maggs, osabambe njengomhleli wezindaba, uthe bobabili basebenze ngokuzikhandla futhi bebebambisene nabanye. “Baqale beyizintatheli ebezihambela izindawo ezehlukene bagcina ngokuthi babe ngabethuli bezinhlelo zezindaba. Benze okuhle kodwa sizobakhumbula ngendlela akade benza ngayo umsebenzi nangendlela akade bezethula ngayo izindaba,” kusho uMaggs. UCathy uthe eminyakeni ewu-8 ekwa-eNCA uthole ithuba lokukhula nelokufunda izinto eziningi. Usebenze nabantu abamnkantshubomvu emkhakheni wezindaba. Ube esebonga abaqala ukumbona esacoshela izindaba waze waba ngumethuli wazo. UThulasizwe uthe kwa-eNCA kuyohlala kuyikhaya lakhe afunde okuningi kulo.