UMcBride uhlela ukuya eNkantolo eNkulu yaseGauteng ukuze kubuyekezwe noma kuguqulwe isinqumo sokungavuselelwa kwenkontileka yakhe. Ummeli kaMcBride, u-Adv Steven Budlender, uthe amaphepha sebewahlanganisile abazowafaka enkantolo ngenhloso yokuthi kubuyekezwe lesi sinqumo. UBudlender uthe amaphepha bazophinde bawafake nakuNgqongqoshe wamaphoyisa uMnuz Bheki Cele nekomiti elibhekelele izindaba zamaphoyisa ePhalamende. â€œSisihoxisile isinqumo sokuthi inkantolo ilule inkontileka kaMcBride ngoba sifuna ukugxila odabeni lokulwa nendaba yokuthi kuvuselelwe inkontileka," kusho uBudlender. Uthe noma engeke aqinisekise ukuthi amaphepha bazowafaka nini kodwa uthembise ukuthi bazowafaka ngokushesha. Nekomiti lamaphoyisa ePhalamende livumelene noCele ukuthi ingavuselelwa inkontileka kaMcBride lathi kumele (uCele) alethe igama lomuntu ozongena esikhundleni.