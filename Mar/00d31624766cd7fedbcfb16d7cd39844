KULIMALE abantu abawu-15 kuginqika itekisi ngoLwesithathu ekuseni emgwaqeni uR103 Harrismith, eLadysmith KwaZulu-Natal. Abezimo eziphuthumayo be ER24 bafike kule ngozi abagibeli sebehlile etekisini behlezi eceleni komgwaqo. “Abezimo eziphuthumayo babheke isimo sabagibeli kwatholakala ukuthi abawu-16 bathole imihuzuko kule ngozi. Ngenhlanhla akekho olimale kabi noma odlulile,” kusho uRussel Meiring okhulumela i-ER24. Kwenye ingozi namhlanje ekuseni owesilisa oneminyaka elinganiselwa ku-20 usesimeni esibucayi kulandela ukushayiswa yimoto emgwaqeni uSlangspruit eGrange, KwaZulu-Natal. Lo wesilisa ushayiswe imoto wathanqazeka kolunye uhlangothi lomgwaqo. Ulashelwe endaweni yesigameko nge-life support ngaphambi kokuphuthunyiswa e-Edendale Provincial Hospital. Amaphoyisa abesendaweni yesigameko asaphenya. 