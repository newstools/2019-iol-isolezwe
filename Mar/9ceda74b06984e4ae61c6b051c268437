Kuthiwa ominzile, uSiphiwe waseMzinyathi esingatholakalanga isibongo sakhe, ubeyongcebeleka nabangani bakhe abathathu eNanda Dam. Kuthiwa umufi, obebambe itoho lokupheka kwenye indawo okwenzelwa kuyo imicimbi emikhulu eThekwini, ubeye kwi-picnic nabangani. Babuye babhukuda edamini kanti yena uzogcina eminzile. Okhulumela amaphoyisa KwaZulu-Natal, uLieutenant-Colonel Thulani Zwane, uthe kufike amaphoyisa nabosizo oluphuthumayo bezama ukuzosiza. Uthe isidumbu sikamufi (28) sigcine sitholakele edamini. UZwane uthe isidumbu sitholwe emuva kwesikhashana eminzile. Uveze ukuthi kuvulwe idokodo ngokufa kwakhe eliphenywa ngamaphoyisa eMtshebheni. Isidumbu sikamufi sitholakale ekujuleni kwedamu. Ngesikhathi kuthintwa owomndeni kamufi ucele ukungakhulumi nabezindaba.