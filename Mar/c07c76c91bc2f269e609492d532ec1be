UMoyane ucele ikhomishini kaZondo ephenya ngokulawulwa kombuso yidlanzana ukuthi isichithe isicelo sikaGordhan sokunqaba ukuphoswa imibuzo ngobufakazi abuthule kuyo. UGordhan uthe akayifuni imibuzo kaMoyane ngoba umbambele igqubu futhi ufuna udumo ngaye. “Ngibona impakamo kuMnuz Gordhan nokungayihloniphi ikhomishini. Kufanele aziphathe ngale ndlela uGordhan ngoba izindleko zakhe zikhokhelwa abakhokhi bentela,” kusho uMoyane esitatimendeni esifungelwe esifundwe wummeli wakhe, u-Adv Dali Mpofu.