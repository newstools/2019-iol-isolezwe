Isitatimende samaphoyisa siveze izolo ukuthi kule-video amaphoyisa ayeqeqeshwa, ekhombisa impilo yangempela yabahlukumezekile. Kwakungu-mhlangano wamaphoyisa lapho babefundiswa beqeqeshwa ngalesi sihlava, eThekwini ngonyaka odlule. Kusolwa ukuthi kukhona owaqopha lokhu okwakwenziwa wabe esekusabalalisa ezinkundleni zokuxhumana. Amaphoyisa athe akhathazekile ngokusatshalaliswa kwe-video, ikakhulukazi esikhathini samanje. Okhulumela amaphoyisa KwaZulu-Natal uBrigadier Jay Naicker, uthe bacela amalungu omphakathi anayo i-video ukuthi angayisabalalisi. “Siyacela amalungu omphakathi ukuba angaqhubeki nokusabalalisa le-video. Yize kucaca ukuthi kwakusekilasini lapha, kuqeqeshwa kodwa akubona bonke abantu abangabona lokho. Kungenzeka le-video ibaphazamise,” kusho uNaicker. Uphinde waveza ukuthi amaphoyisa ase-KZN aqale uphenyo ukuze athole ukuthi wubani owaqopha i-video wayisabalalisa. UNaicker uthe uma etholwa owenze lokhu uzobe eseqondiswa ubugwegwe.