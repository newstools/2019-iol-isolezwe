Kuthiwa abashonile bebengasabonakali njengoba beshe bangqongqa. Abathathu kuthiwa balimale kanzima, abayisishiyagalombili bebelimele kwathi abahlanu baphuma nemihuzukwana. Abalimele baphuthunyiswe ezibhedlela zasePelenomi, Dihlabeng nasePhekolong. Abezimo eziphuthumayo eFree State baveze ukuthi imoto iBMW ibisuka eBethlehem ibilibhekise ngase-Fouriesburg ngesikhathi iphaphalaza ishayisa itekisi. Kuthiwa ibe isingena emzileni wezimoto ephambana nazo lapho efike yashayisana mahlanze netekisi yesibili. Lelo tekisi kuthiwa livele lagqamuka amalangabi. Lo mgwaqo kudingeke ukuthi uvalwe amahora ambalwa ngesikhathi kusakhucululwa lwengozi. Okhulumela uMnyango wezokuThutha eFree State uHillary Mophethe, uveze ukuthi umgwaqo ugcine usuvulile, isimo sokuhamba kwezimoto sesibuyele esimweni.