Kunezidlo okumele zigadwe ngoba kuthiwa zinosawoti ngokweqile. Ongoti bezempilo bathi kuhle ukufunda okubhalwe ezikhwameni zokudla ukuthola ukuthi kunazithako zini nosawoti ongakanani. UDkt Robyn Holgate, iChief Medical Officer kwa-ER24, uthe uma umuntu edla usawoti omningi kunyuka umfutho wegazi. Uthe umzimba awube usakwazi ukukhiqiza kahle amanzi azokhuculula usawoti. “Usawoti uyayigqilaza inhliziyo wenze negazi lingahambi kahle. Usawoti omningi emzimbeni ungadala isifo sohlangothi, esenhliziyo, umdlavuza, izinso nokukhuluphala ngokweqile.” Isikhathi esiningi abantu banaka usawoti ofakwa ekudleni kanti ziningi izidlo ocashe kuzo. Kubalulekile ukuthi abantu babheke ubungako beMonosodium Glutamate ezikhwameni ezibhalwe izithako zokudla. Kuthiwa inosawoti ngokweqile. Umuntu akumele adle usawoti ongaphezu kwethisipuni ngosuku. Esinye isithako esingalungile yiSodium. Izidlo ezineSodium eningi wubhekeni, i-soy sauce, salad dressing, i-ham, ama-chips nokunye. Kuhle ukusebenzisa ama-spice ukuvala isikhala sikasawoti.