ELINYE lamabhange amadala kuleli, iStandard Bank, selimemezele ukuthi lizovala amagatsha alo awu-104. IStandard Bank iveze lezi zindaba ngoLwesibili kanti balinganiselwa ku-1200 abantu abazolahlekelwa umsebenzi. Leli bhange like laveza ngasekuqaleni konyaka ukuthi lihlela ukuvala amagatsha awu-91. Esitatimendeni iStandard Bank ithe lawa magatsha azovalwa ngoJuni 29 nonyaka, nokuthi linezinhlelo zokulekelela abasebenzi abathintekayo abazolahlekelwa umsebenzi. "Sibeke imali eceleni ukulekelela abasebenzi bethu abadinga ukuzithuthukisa kwezemfundo, nezamabhizinisi. Enye izolekelela abadinga usizo lwemali," kusho leli bhange esitatimendeni. Kuvalwa lawa magatsha nje leli bhange selizogxila kwiDigital Banking, ebukeka ikhula kuleli ngamabhange okubalwa kuwo iTyme Bank, Bank Zero neDiscovery Bank esungulwe ngoMashi nonyaka. IStandard Bank ishicilele amagatsha azosala emphakathini abantu abasangakwazi ukuwavakashela. Nalu uhlu lwamagatsha akwaStandard Bank avalwayo: Gauteng: Free State: Eastern Cape: KwaZulu-Natal: Limpopo: Northern Cape: North West: Western Cape: Mpumalanga