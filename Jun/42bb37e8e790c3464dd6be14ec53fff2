Ngiyazi ukuthi lokhu kuyozwakala kabi kwabanye kepha yiqiniso elingephikwe muntu. Iminyaka engaphezulu kwamashumi amabili nesithupha abahlali basemikhukhwini ikakhulukazi lapha esigcemini sakwa-F benganakwa ngendaba yokwakhelwa izindlu nogesi ekubeni bengabavoti nabo. Kade lento saqala siyikhuluma ngisho nowayeyiMeya uMnuz Amos Masondo. Kwangena uMnuz Parks Tau nakuye saziqhuba izingxoxo kodwa kwangababikho okuphathekayo. Ngikhuluma ngemikhukhu yakoGeorge Goch, Denver, Platform Five , Mangolongolo , Tooronga , Jumpers njll lapho abahlali bakhona bedinga izindlu eziwumxhaso . Kanti babandlululelwani bona. Sibenethemba ngoba obenguNgqongqoshe woMnyango wezokuBusa ngokuBambisana nezoMdabu uMnuz Mzobanzi Ntuli ubeza ezoxoxa nomphakathi. UMfundisi Van Wyk akabonwa nangokhalo emphakathini . Kuyacaca abahlali bakulezi zindawo kuzophela le minyaka emihlanu bengazuzanga. Akubona bonke abathola ithuba lokubhalisa ngo-1996 nango-1997. Esikhathini esiningi uma kusha le mikhukhu idlula nemiphefumulo yabantu. Siyacela kuvulwe izingxoxo zokuthuthukisa lo mphakathi nabaholi abafaneleyo.  Madoda Yende eGoli