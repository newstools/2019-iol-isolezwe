Okhulumela umnyango, uMnuz Thulani Mdluli, uthe igama lesiboshwa wuSabelo Ngcobo odabuka ePomeroy, eMsinga. Kuthiwa ubedonsa isigwebo seminyaka eyisithupha ngamacala amabili okugqekeza. Kuthiwa kusolwa ukuthi weqe ngo-11.30 ekuseni washaya wachitha kodwa uphenyo lusaqhubeka ukuze kutholakale ukuthi uphume kanjani. Kuvulwe icala lokweqa ejele elisetshenzwa amaphoyisa aseMelmoth azama konke okusemandleni ukubamba lesi siboshwa. Umnyango unxuse ukuthi uma kukhona onolwazi olungaholela ekubanjweni kukaNgcobo athinte amaphoyisa aseduze naye.