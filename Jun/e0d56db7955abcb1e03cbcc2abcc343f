Lokhu kushiwo nguMnuz Mandla Nsele, oyiNhloko esabambile yoPhiko lwezokuXhumana kuMasipala weTheku. “UMasipala uphenya ngemibiko yokuthi kunabantu abaqolayo ngegama leMeya,” kusho uNsele esitatimendeni. Uxwayise izakhamuzi zaleli dolobha ngokuthi ziqaphele amaqola asebenzisa igama leMeya, uNkk Gumede, efuna imali kubantu. Kuthiwa amaqola acela iminikelo kubantu abahlukene eThekwini ethi uNkk Gumde udinga imali yabameli. “UMasipala weTheku uxwayisa abantu ukuthi bangalokothi banikele ngemali yabo emaqoleni ahambe ethi afuna umnikelo ozosiza iMeya ezindlekweni zayo zabameli. IMeya ayikaze ijube muntu ukuba ayifunele umnikelo, abantu abenza lo mkhuba ngamaqola adlala ngabantu. Siyacela abacelwe umnikelo babikele amaphoyisa aseduze nabo,” kusho uNsele esitatimendeni.