UTHOLE ibheyili kaR 2000 omunye wabasolwa abathathu ecaleni lokubulawa kwamaphoyisa kaMasipala weTheku ayegade umuzi wekhansela eNanda. UMnuz Musawenkosi Ndebele udedelwe yiNkantolo yaseNtuzuma emuva kokuthi umphenyi wecala ethe abukho ubufakazi obuveza ukuthi wayesendaweni yesigameko kodwa wayekhona kwakhiwa uzungu lokubulala amaphoyisa. Lo msolwa waboshwa kanye noMnuz Nkulukeo Zuma (19) noMnuz Bonginkosi Msomi (20) noMnuz Thamsanqa Zuma (29). Bonke basolwa ngokwephuca izibhamu badubule babulale amaphoyisa oConstable Nomasonto Mhlanga noSeargent Zephania Dladla. Inkantolo idedele uNdebele yamyalela ukuthi angalinge ashintshe indawo yokuhlala okuyiseNanda ngoba uzobe ebhekwe ngeso elibanzi.