Okhulumela abezimo eziphuthumayo kwa-ER24, uMnuz Russel Meiring, uthe abezimo eziphuthumayo babizwe ngamaphoyisa emuva kokuthi kutholakale isidumbu sowesifazane sintanta emfuleni ngoLwesibili emini. “Ngesikhathi befika abezimo eziphuthumayo bafice isidumbu sintanta emanzini sibheke phansi ngobuso. "Abophiko lwabatshuzi emaphoyiseni bangene emfuleni basikhiphela ngaphandle isidumbu,” kusho uMeiring. Uthe abezimo eziphuthumayo bamhlolile lo muntu ngesikhathi esekhishwe emanzini bathola ukuthi useshonile. Uqhube wathi akukaziwa ukuthi yini eholele ekufeni kwakhe. Okhulumela amaphoyisa KwaZulu-Natal, uLt Col Thulani Zwane, ukuqinisekisile ukuthi amaphoyisa avule idokodo emuva kokuthi kutholakale isidumbu sowesifazane sintanta emfuleni.