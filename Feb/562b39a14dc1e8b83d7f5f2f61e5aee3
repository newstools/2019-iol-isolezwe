Lokhu kulandela ukuthi ikomiti langaphakathi kwi-ANC lithole uMabe engenacala lokuhlukumeza uKgoerano Kekana. UKekana ukhale ngokuthi kuleli komiti kubizwe ufakazi oyedwa kwabayisishiyagalombili anabo ukuthi azomfakazela ecaleni alibhekise kuMabe. Esitatimendeni uKekana uthe uzobheka ezinye izindlela ukuthola isisombululo kuleli cala. “Umbuzo enginawo nebengingawubuza ukube benginikwe ithuba abebesingethe leli cala owokuthi, yibuphi ubufakazi ababudingayo abafuna ngibethule? Angazi noma bebefuna ukuthi ngibakhombise izinsalela zeminwe emzimbeni wami noma izithombe zeCCTV njengoba engekho kubona ongikhiphele ngaphandle kwegumbi obekuqulelwa kulona ukuthola ubufakazi. Angazi bafinyelele kanjani esinqumeni sokuthi akunabufakazi,” kusho uKekana.