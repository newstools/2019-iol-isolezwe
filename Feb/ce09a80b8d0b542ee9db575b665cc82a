KULELI sonto uNgqongqoshe wezeziMali uMnuz Tito Mboweni kwisabelomali uveze ukuthi kusazoshuba kwabaphafuza ugwayi nabaphuza utshwala njengoba ephinde wanyusa amanani akho ngokukhuphula imali yentela. Izinguquko zikaMboweni zichaze ukuthi abathanda ukucima ukoma ngotshwala sebezokhokha u-12 cent ngaphezulu uma bethenga ikani likabhiya. Ibhodlela likagologo linyuka ngoR 4,54c. Â Ibhodlela lewayini elingu 750ml linyuka ngo-22 c. Lokhu kuchaza ukuthi abantu sebezokhokha imali eyengeziwe, abafundi beSolezwe abaphawule kulolu daba abakugqizi qakala lokho. Nanka amazwibela okuphawula kwabo kololu daba: Nonhlanhla MaNgema Shangase: Angeke sibuyeke nje, phela asiphuziswa ukuthi utshwala bushibhile, siphuza ngoba siyabuthanda utshwala. Sphamandla-Redbull Akaphani Imal'ubroke: Noma bengabunyusa sobehlisa ngemphimbo thina! Bheki Zulu: Mnxc akukho mehluko otheni ozoba khona sisazobuhlaba nje ngoba ngisho angabuvala emuva sozenzela sigaye nesizulu sibukhe.  Manqele Cebo Sizwe: Uthenga i-6 yokuqala kuzwele, eyesbili suke seku ndikindiki. Thembelani Mfeka: Ngisho ingabiza uR50 iHansa, i20 yagway ibize R80 sizoyithenga kunjalo asinandaba sofela khona uma busadayisa nje kuphelelisiwe. Thembelani Sthe Majola: Khululeka admin angeke nje sithwale kanzima sonciphisa ngase phalishini okungcono. Pat Mabaso: Kuzokwehla istokfela sokudla kunyuke esotshwala bese ethini uTito? Konkeh Sbongah: Umuntu ophuza utshwala unesibindi kabi noma ikani likabhiya lingabiza R20 bazolithenga. Uyena uMr Tito Mboweni ozothwala kanzima sesibuqedile utshwala Kade sathwala kanzima akusazweli