Selokhu izintambo zokuphatha iKaizer Chiefs zanikezwa uBobby izinto azikaze zilunge. Akafuni ukuthenga abadlali abanohlonze nabasebancane njengakuPirates. Uhlulwa ngisho ukuthenga umdlali esezithandela yena ukuza ePhefeni. Ugcine amakhehla angalisizi ngalutho iqembu. Laphaya kwiChiefs kudingeka abadlali abasebasha, abasheshayo abanomjiko oya phambili, hhayi le nto yoCastro, Parker, Katsande, noMaluleke. Bonke laba badlali baphelelwe yisikhathi. Ngeke uthole nesisodwa isicoco ngabo. Sikhathele yilesi simo sokudlala kweChiefs ngale ndlela singabalandeli. UBobby akashenxe ngoba akalazi ibhola futhi akabalaleli abalandeli kanti futhi usaba ukukhipha imali. Ayi ngeke, ngempela sicela ashenxe kufakwe umuntu owazi ibhola ukuze abuyise izinsuku zokunqoba nezenjabulo kuthina ziMpofana.  Mfanâ€™fikile Sibisi ENgonyameni