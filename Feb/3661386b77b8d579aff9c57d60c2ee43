Webosopoliti yini nihlekise ngenhlupheko yabantu baseMkhanyakude? Ngabhala ngoDisemba 12 nyakenye ngikhala ngendaba yamanzi ngaphansi kuka-ward 3 kuMasipala waseJozini. Kusuka phezulu eMthambalala, oPhansi, eZineshe, eKudilikeni naseMozi amanzi akhiwa emfuleni ayanuka phu siwabanga nezinkomo kodwa ngoba sifuna ukuphila akukho esingakwenza. Owaphendula incwadi yami owathi usophikweni lwezokuxhumana eMnyangweni kaNgqongqoshe uNomusa Dube-Ncube wathi batshale imali engaphezu kukaR200 million ngaphansi kohlelo lwamazi. Kuhle lokho ngoba benipha abangani benu imali thina ku-ward 3 besingakayiboni le mali lapho isiza ngakhona. Sengicela nokuthi nje basenzele izigayo nje kuphela ukuze nathi silwehlise uju lwenkululeko. Ake nime ngobuqembu kade sasivota. Kuphela thina siyojabuliswa intuthuko futhi angikhankaseli qembu ngalokhu kuphela ingoba sihluphekile. Kuningi okungekho ngengomgwaqo, ugesi kodwa uma kungasheshe kungene amanzi singavota mawala. Umasipala esiwakhele iJozini, uhlulwa nje ukusakhela izigayo nekhansela lethu uMthethwa sicela izigayo nje la eMozi ngaphambi kokuthi sivote nje. Ababe nonembeza osopolitiki. Intuthuko makungakhulunywa kuphela ngayo kodwa asiyibone ngamehlo, njengabanye abanogesi namanzi nomgwaqo omuhle. Umgwaqo uD820 osuka kuR22 indlela omubi ngakhona uyadabukisa, ikakhulu eZineshe kuze kufike oPhansi. Ubukade uyitiyela waze wagugulwa waba yibhuqu. Webongqongqoshe, seninonke hhayi bo sukumelani indaba yaseMkhanyakude. Ngiyacela ilungiswe le nkinga yamanzi ngoba KwaMhlabuyalingana singagweva nevoti njike nikhale. Ngiyazi kuthiwa singamaThonga kodwa asingenziwa izilima, asingathathwa kancane. Amanzi aweze kungenjalo ngeke nilinuke ivoti. Uyeza uMeyi 8 ongaliyo.   Sâ€™pha Zwide EMOZI KWAJOBE WARD3