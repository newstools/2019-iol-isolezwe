Usuku lwakusasa olwaziwa njengolwabantu abathandanayo eNingizimu Afrika luza nezindleko eziningi. Lolu suku njengoba lufika kanye ngonyaka wonke umuntu usuke enenhloso yokujabulisa othandiweyo wakhe, abanye baze bangene ezikweletini. Kodwa ongoti bathi asikho isidingo sokuphoqa kulabo abavalekile ngoba ziningi izinto abangazenza emakhaya bajabule ngaphandle kokumosa imali. Indlela ondlala ngayo umbhede kumele yehluke kwejwayelekile. Ungoti wezobudlelwane, uJo Hammings, uthi kwabakhonze izimbali ungazivuvuzela embhedeni uzibhale inhliziyo, ubeka noswidi enizofunzana wona nesithandwa sakho. Iwayini, ijusi namanzi nakho ungakubeka eduze nombhede ukuze konke kube seduze nani ningalokhu niphuma ningena. Ungoti wezemfashini eThekwini uNksz Philile Mungwe weVallure uthi ukumesha nohlobo lwamashidi owandlala embhedeni kumele axoxe indaba ngalolu suku. Eminye imininingwane icashunwe kwi-www.dreams.co.uk.