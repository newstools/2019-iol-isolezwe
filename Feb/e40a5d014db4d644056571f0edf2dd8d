ULALE ebaliwe izolo uShepherd Bushiri nonkosikazi wakhe uNkk Mary Bushiri. Baboshwe eRustenburg, eNorth West, ngezinsolo zamacala okukhwabanisa nokushushumbisa imali. UBushiri ohola ibandla i-Enlightened Christian Church (ECG) esePitoli uboshwa nje kusanda kushona abantu abathathu esontweni lakhe. UBushiri uke wavela phambi kweKhomishini evikela amalungelo, Amasiko, Inkolo neziLimi ngoMsombuluko kuleli sonto. Kusolakala ukuthi ngonyaka odlule wake waboshwa ngoKlebe ngazo izinsolo zokushushubisa imali kodwa amacala akhe abuye ahoxiswa njengoba esephinde waboshwa futhi yibona oKlebe izolo ekuseni.