Lokhu kuvezwe wumbiko weStatistics South Africa (Stats SA) izolo njengoba lokhu kwehla yinto ebibhekwe ngabomvu. Umbiko othulwe yiStats SA uveza ukuthi lokhu kwehla yikhona okukhulu kusuka ngoMashi 2018. Lo mbiko obhalwe ukuthi Consumer Price Index 2019, ukhishwe yiStatistician General uMnuz Risenga Maluleke. Ukwehla kukaphethroli yikhona okuthiwa kusize kakhulu ekutheni kwehle iCPI. Ukwehla kukaphethroli izinyanga ezimbili kusuka ngo-Okthoba kanjalo noJanuwari yikhona okusize kakhulu. IStats SA iveze ukuthi uphethroli ububiza kancane ngo-1.2% ngenyanga edlule uma uqhathanisa nenyanga efanayo ngoJanuwari 2018. Kwenzeka lokhu nje ikomiti leBhange loMbuso eliklama inzalomboleko kulindeleke kuthi libe nomhlangano ngoMashi kulo nyaka. Umbiko uveze nokuthi zinyukile izidingo ezifana nogesi namanzi njengoba imizi isikhokha * -11% ngaphezulu kunebikukhokha phambilini. “Okunye okuvelayo ngukuthi izinto ezifana nofishi, ama-sausage, utamatisi, * -pepper, ngezinye zezinto ezikhuphukile kusuka ngoDisemba uma uqhathanisa nonyaka odlule.” Umbiko uveza ukuthi ukwehla kweCPI kuzokwenza ukuthi kwehle imali ekhokhwa abanezikweletu okubalwa abakhokhela izimoto, izindlu nezinye izikweletu.