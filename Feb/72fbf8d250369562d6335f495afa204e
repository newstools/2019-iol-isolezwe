KUSHONE abantu abayisithupha kusha isikebhe sokudoba eDurban Harbor kuBelfast Road ngoLwesine ntambama. NgoLwesihlanu ekuseni abezimo eziphuthumayo bathole izidumbu eziyisithupha zabadobi sebeshonile, abathathu beshe kanzima. “Abezimo eziphuthumayo basebenze ubusuku bonke bethungatha izidumbu baze bazithola ngo-2 ekuseni ngoLwesihlanu. Kutholwe izidumbu zabantu abayisithupha abangqongqe bafa ngeshwa,” kusho okhulumela abezimo eziphuthumayo iRescue Care, uMnuz Garrith Jamieson. “Abanye abathathu belashelwe esikebheni ngaphambi kokuphuthunyiswa esibhedlela. Amaphoyisa eSAPS asendaweni yesehlo asaphenya,” kuqhuba yena. Ngesikhathi sisha lesi sikebhe, kubambisane abezimo eziphuthumayo eThekwini okubalwa kubo iPortnet Fire Department, Durban Fire Department, Ambulance Services kanye nabe Rescure Care. UJamieson uthe akukatholwa ukuthi udalwe yini umlilo kodwa amaphoyisa asaphenya. Udaba lusaqhubeka.  African News Agency/ANA