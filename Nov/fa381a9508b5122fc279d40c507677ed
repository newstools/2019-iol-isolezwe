Kulokhu izifundo ezingu-17 ezithintekayo. Yize kunjalo isikhungo simile ekutheni singathenjwa yize kukhona ukuputshuka kwamaphepha. Okhulumela i-Unisa, uMnuz Martin Ramotshela, uthe: “Yize sibhekene nale nselelo kodwa ukuhlolwa kokugcina kuzoqhubeka ngendlela futhi kuthembekile. Kunamaphepha angu-2 077 azobhalwa izitshudeni ezingu- 298 662. Kuzobhalwa izivivinyo ezingu-1.2 million. Siqinise isimo ngaphakathi ukuze lawa amanye ama-modules adinga ukubhalwa, aqhubeke ngendlela.” Ngo-Meyi noJuni nonyaka kunamaphepha aputshuka, ngaleso sikhathi abase-Unisa bathi ngeke kusagaywa amaphepha ezivivinyo ngaphakathi kulesi sikhungo ukugwema lokhu. Kodwa lokhu kubukeka kungazange kuxazulule le nkinga njengoba sekuphinde kwenzeka. URamotshela uthe abazobhala akukho okumele bakhathazeke ngakho, isimo bayasixazulula.