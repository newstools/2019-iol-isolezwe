Ukususwa kweloli kwenzeka emuva kokuthi leli phephandaba libike ngalolu daba ngoLwesibili. Izindaba zokukhishwa kweloli okubikwa ukuthi lalithwele ukudla kwezingane zezikole ziqinisekiswe izolo nguMnuz Sanele Mbatha oyindodana kulo muzi. “Abanikazi beloli bafike nenkampani yabo yomshwalense izolo. Bagcine belisusile,” kusho uMbatha. Uthe abanikazi beloli nabomshwalense, bathembise ukuthi bazobuya khona maduze bezokwakha kabusha udonga oludilikile. NgokukaMbatha, abanikazi beloli baqale ukutatazela emuva kokuthi sekungenelele Isolezwe ekubeni bese kuphele isonto lonke bengalilandi iloli labo. Embikweni weSolezwe ngoLwesibili, uMbatha utshele leli phephandaba ukuthi kufe izitsha, isitofu, ifriji, iTV nokunye emuva kokuthi iloli liphonseke kulo muzi. Embikweni weSolezwe ozibize ngoTyrus okhulume egameni lenkampani, uvumile ukuthi unolwazi ngeloli ukuthi likhalakathele emzini womuntu. Wethembise ukuthi uzoxhumana negatsha labo eliseMpangeni ukuthi kube yilo elizoyoyikhipha njengoba umndeni usukuqinisekisile ukuthi selikhishiwe.