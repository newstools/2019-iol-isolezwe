UMENGAMELI Cyril Ramaphosa ugonyulukile ngokuthi wayenovalo ngesikhathi ekhuluma namaBhokobhoko ngesikhathi kunomdlalo wamanqamu weNdebe yoMhlaba eJapan ngempelasonto ehlula i-England. “Kumele ngivume, ngesikhathi ngikhuluma nabo ngaphambi kokuba bayodlala nganginovalo. Kuqhubeka umdlalo lwalusekhona uvalo, ngaze ngaya nasendlini encane,” kusho uRamaphosa etshela inqwaba yabantu ebizobona iqembu lamaBhokobhoko ezindlini zombuso ePitoli izolo ekuseni. “Kumele silincome iqembu ngelakwenza ikakhulu ngoba siwine iNdebe yoMhlaba emazwenikazi amathathu,” kuqhuba uRamaphosa. URamaphosa wamukele indebe iWebb Ellis, enikwa ngumqeqeshi wamaBhokobhoko uRassie Erasmus, ehambisana nokapteni uSiya Kolisi. President @CyrilRamaphosa greets the crowds gathered at the Union Buildings to receive the #WebbEllisCup brought back home by the @Springboks from the #RWC2019 #StrongerTogether #SpringbokChampions pic.twitter.com/v1YyhP3ZqF Izolo amaBhokobhoko aqale ukuhamba ekhombisa abantu bakuleli le ndebe. Namhlanje kulindeleke ukuba amaBhokobhoko atheleke eThekwini, azohambela izindawo ezahlukene okubalwa idolobha iTheku, KwaMashu bese egcina enkundleni yezemidlalo iMoses Mabhida. Azobe eseya e-East London, ePort Elizabeth naseKapa ngoMsombuluko.