Ekhuluma izolo uNksz Duarte uzwakalise ukukhathazeka ngokuthi iPIC iphume iqhubu neSekunjalo Independent Media (SIM) Ukuphawula kukaNksz Duarte kuqutshulwe yisicelo esifakwe yiPIC sokuba kuvalwe iSIM. I-SIM iyasiphikisa lesi sicelo, esichaza ngokuthi asizwakali kahle. UNksz Duarte uthe yize isicelo siwumsangano kodwa siyamkhathaza. “I-Independent Media isibekhona iminyaka eminingi, inobuholi obehlukene, inkinga manje wukuthi isiphethwe ngowengabadi. Njenge- ANC siyazibuza siyaziphendula ukuthi kwenzekani kodwa siyabona futhi ukuthi le nto ayinamqondo,” kusho uNksz Duarte. Izolo umholi we- African People’s Convention (APC), owake waba nguSihlalo weScopa, uMnuz Themba Godi, umemezele ukuthi uzobamba isithangami emphakathini lapho ezobe ekhankasela khona ukwesekwa kwezintatheli, inkampani noSihlalo wayo, uDkt Iqbal Survé.