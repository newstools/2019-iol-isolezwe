Le ndawo ekwazi ukumelana nokuguquka kwesimo sezulu, ibivele ikhona kodwa yabe isilulwa. UKaunda uthe bahlela ukuthi kushaye u-2030, iphupho labo lokuba yidolobha elihamba phambili libe selifezekile. ‚ÄúIngakho yonke lemisebenzi eniyibonayo emihle kangaka, siyenzela ukuthi singenise umnotho, sithuthukise ezokuvakasha siphinde sidale namathuba emisebenzi ukuze abantu abasha basebenze, ezomnotho asizithuthukise kuphela lapha edolobheni yingakho sineNanda Heritage Route lapho kukhona umlando womzabalazo wethu njengabantu baseNingizimu Afrika nabantu baKwaZulu-Natal, siyaqhubeka nokuthuthukisa ngoba asifuni abaseNingizimu bathi bashiywe bodwa. Njengamanje i-Adams College sihlela ukuyithuthukisa ngoba siyayazi inomlando omkhulu, uye KwaMakhutha, leli ilokishi elinomlando womzabalazo, awukwazi ukuthuthukisa ezokuvakasha, ungasho ukuthi izivakashi aziye kuleli lokishi ziyozwa ngezigameko ezazenzeka khona,‚Äù kusho uKaunda.  Uthe enye indawo abayibhekile iMbumbulu, wengeza ngokuthi le ndawo yakhiqiza umengameli wokuqala we-ANCYL uMnuz Anton Lembede. ‚ÄúSifuna ukuthi uma abantu befika eThekwini bafike bathole isithombe esiphelele futhi esiqondile ngedolobha lethu,‚Äù kusho uKaunda. Uthe iShaka Marine ngaphambi kokuthi yakhiwe kwakukhona izindlu, enye yazo ebamba kuyo amatoho ngezimpelasonto. Uthe ngesikhathi esaqashiwe, ubasi wakhe wamtshela ukuthi uyaphela umsebenzi. ‚ÄúNgathi uma ngibuza ukuthi kwenzenjani, umqashi wathi useyawudayisa umuzi ngoba kunentuthuko enkulu ezokwenziwa kule ndawo, ngithe uma ngiphelelwa itoho kanti ngizoba nenhlanhla ngakithi bangikhethe ngibe yikhansela, ngiyajabula ukuthi namhlanje ngiyanamukela kule ndawo sengiyimeya yaseThekwini,‚Äù kusho uKaunda. UNgqongqoshe wezokuThuthukiswa koMnotho nezokuVakasha KwaZulu-NataL uNkk Nomusa Dube-Ncube uthe ukuthulwa kwale ndawo kukhombisa ngokusobala ukuthi iTheku lifuna ukuzigqamisa njengedolobha elihamba phambili. Uthe ukwethulwa kwale ndawo kuyakhombisa ukuthi njengohulumeni bazibophezele ekudaleni amathuba emisebenzi emkhakheni wezokuvakasha. #TravelTuesday @eThekwiniM unveiled the newly constructed state of the art promenade which is the longest in Africa, stretching across 8km from Blue Lagoon to the Durban harbour. üáøüá¶Photos: Andrew Harvard pic.twitter.com/dElpqndbJj