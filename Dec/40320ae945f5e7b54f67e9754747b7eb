“Sizoxhumana nesitshudeni esifake isicelo soxhaso lwemali sisebenzisa iMyNSFAS portal. “Sinxusa bonke abafake izicelo ukuthi babheke kwi-internet ukuthi bayaluthola yini uxhaso.” “I-Nsfas izophinde yazise labo abashodelwa amaphepha athile ezicelweni zabo ukuthi bawafake kwi-internet besebenzisa iMyNSFAS portal. “Abafake izicelo bayanxuswa ukuthi baqaphele futhi bacophelele ngalesi sikhathi ukuze bagweme ukuwakwa nokuhlinzekwa ngolwazi okungelona.” Abakwa-Nsfas bathe indawo yabo eyamukela izingcingo izovalwa kusukela namhlanje kuya kuJanuwari 3 kodwa kuzoxhunyanwa nabafake izicelo nge-internet portal. I-Nsfas isikhwama sikahulumeni esixhasa abafake izicelo zokufunda emazingeni aphakeme ngemali.