Le ndoda ibhanselwe ngeminyaka emihlanu ngecala lokutholakala nesibhamu esingekho emthethweni. Igama layo lizofakwa ohlwini lwabenze amacala ocansi iNational Register for Sexual Offenders. Okhulumela amaphoyisa, uColonel Thembeka Mbele, uthe owesilisa ongeke adalulwe ngoba uhlobene nabagilwa, ubebizela izingane endlini azidlwengule uma eseqedile azisabise ngokuzibulala uma zike zatshela abantu ngokudlwengulwa kwazo. Kuthiwa le ndoda yayibuye inike izingane imvalamlomo yemali enguR2. “Abagilwa abayisithupha, yizingane zamantombazane ezineminyaka ephakathi kweyisithupha nengu-13 ezigamekweni okuthiwa zenzeke ngo-2017.” Uthe kwabhoboka ithumba ngokwenziwa wumgilwa ngesikhathi kuxabana izingane ezimbili ezingabagilwa.