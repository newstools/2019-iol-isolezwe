Lokhu kungenxa yokuthi umbuso udinga isikhathi sokuphendula enye incwadi efungelwe efakwe wummeli kaPitch Black. Lo mculi ubhekene necala lokubulala okuhleliwe nokuphazamisa ukusebenza komthetho. Usolwa ngokubulala umkakhe uCatherine Modusane endaweni yokulala, ibed and breakfast eYeoville, eGoli, ngoDisemba 31 nyakenye. Ngesikhathi evelile, imantshi ithe ifuna ukwethula isinqumo ngesicelo sebheyili kodwa ayikwazi ukuqhubeka ngoba abammeli bomsolwa bahlulekile ukulungisa izincwadi ezifungelwe ngesikhathi. “Icala libuyela enkantolo namhlanje ukuze umbuso uzokwazi ukuphendula enye incwadi efungelwe kaNgcobo,” kusho ummeli uPaul du Plessis. UPitch Black Afro, obegqoke ijakhethi emnyama nojini oluhlaza okwesibhakabhaka, ubemamatheka futhi ebukeka ekhululekile yize ebhekene necala elibucayi. Uzogcinwa ezitokisini.