Njengomuntu ongakabi sezingeni lokuthi ngizithengele eyami imoto noma into yokuhamba. Kunenkinga yokuthi ugibele nabahlengikazi noma othisha ngeke kulunge lolu hlobo lwabantu luyaphatha luyamemezana abanye bayahlambalaza. Yazi ufika la uyakhona sekubuhlungu izindlebe uNkulunkulu impela. Inkinga bayahlebana la emotweni babodwa abaklabalasayo kodwa uma uthi uyababuka labantu ngokokufunda kwabo lento abayenzayo ayifani nhlobo nabo. Abahlengikazi sibathanda impela kanye nothisha kodwa uma senisiphatha ematekisini silalele izindaba zenu nokuhlambalaza. Bahlambalaza ubone kushalaza abantu abadala. Ngeke ugibele itekisi noma nothisha abathathu kuthule nje etekisini. Uma kwenzekile kwaba abahlengikazi kochwaza itekisi oze uyofika la nilibangise khona. Kufike konakale kakhulu uma-ke leyo tekisi isebenza ukuthutha bona usuyohlaliswa kabi ke ubhuqwa uze uyofika la uyakhona. Phezani bahlengikazi nani bothisha enigibela izimoto ezithutha umphakathi asidingi ukulalela nina nihlebana.  Mzokhona Mdu Gcabashe eMkhambathini