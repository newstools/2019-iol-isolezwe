Kulolu hlelo sikholelwa ngukuthi, abatshalimali kumele babheke uhlelo lotshalomali oluzokhula njengokutshala kwizinhlelo ezizoletha inzuzo ephezulu. Ngakho isaluleko sethu sithi, kubalulekile ukuthi amalungu esitokofela aqale ukubheka ezinye izinhlelo ezehlukene ezikhona kwizimakethe. Kusuka komasingcwabisane kuya kwizitokofela Omasingcwabisane bayingxenye enkulu yokulondoloza njengoba imingcwabo seyabiza imali enkulu. Ngakho, akuthusi ukuthi u-65% wezikhungo ezitshala imali ngomasingcwabisane. Ngakho kumqoka ukwazi ukuthi izitokofela yizona ezikhula kakhulu. Akusiyona into engajwayelekile ukuthi abantu babe ngamalungu ezitokofela ezingaphezulu kwesisodwa, ezibhekelela izidingo ezehlukene. Uma isitokofela sihleleke kahle, ilungu lihlomula ngezinto abelingeke lizithole uma belingelona ilungu laso. Lokhu kusiza kakhulu labo abangakwazi ukuthatha izinto ngezikweletu okanye baboleke imali ezikhungweni zokwebolekisa ngemali. Izinhlangano zotshalomali sezivumele abatshalimali abancane ukuba bakwazi ukungena kwi-stock market. Imali yabo itshalwa kwizabelo okanye izinhlelo ezikhona kwimakethe ngokwemibono yamalungu enhlangano. Lo ngumkhuba osuthanda ukudlondlobala njengoba ezinye izitokofela zitshala imali ezikhwameni zeBEE kanti ziyaqhubeka nokutshala imali nasezimakethe ezifana neJSE Top 40 Index. Iziphi izinhlelo ongakhetha kuzo ngotshalomali lwakho? Uma amakhasimende ekhuluma ngokutshala imali avamise ukukhuluma ngenzalo uma bekhuluma ngokukhula kotshalomali noma inzuzo eyenziwa utshalomali. Abatshalimali abaningi bafuna ukuthola inzuzo nyangazonke, lokhu kungumkhuba. Ngenxa yalo mkhuba, abanye abazimisele ukutshala imali engazali inzuzo nyanga zonke. Kepha kunama-unit trust alinganiselwa ku-1500 eNingizimu Afrika, lezi nhlobo ezihlukene zilungele abatshalimali abehlukene. Uma ufuna inzalo yanyangazonke, ungaphuthelwa ukwenza isinqumo esikulungele ngokotshalomali. Uma izitokofela zitshala imali zikwazi ukungena ezinhlelweni ezehlukene zotshalomali kanti ziyakwazi ukushintsha uhlelo lotshalomali uma isimo siguquka. Uma isitokofela sinquma ngohlelo esilulungele ukutshala kulo imali, kumele siqale sibuke ukuthi sizoyidinga nini imali, izindleko zentela nezindleko zokutshala imali. Lapha sibalula izinhlelo ezehlukene ongakhetha kuzo: Ama-Unit trusts Ama-unit trust ngolunye lwezinhlelo zokutshala imali ezenza kube lula ukungena kwimakethe kanti nentengo yakhona ayinkulu kakhulu. Imali yakho ihlangana neyabanye abatshalimali la abangamele utshalomali bakwazi ukuthenga khona ezinye izinhlelo zokutshala imali ezifana nama-bonds, izakhiwo, izabelo njalo njalo. Lokhu kulawulwa ukuthi injongo ye-unit trust iyini. I-unit trust ihlukaniswa isigaba esisodwa, besekuya ngokuthi, utshala imali engakanani, nokuthi ngesikhathi uthenga i-unit trust, ibiyinani elingakanani. Mkhulu umvuzo kuma-unit trusts: * Ungahlomula endleleni esiphatha ngayo utshalomali ngokutshala imali esukela kuR500 ngenyanga nangaphezulu kuma-unit trust ethu. * Uthenga ama-unit trust afunwa nguwe, nguwe ozinqumelayo ukuthi ufuna ukuthenga nini kanjalo nesibalo sawo. Lama-unit trust aba ngawakho kuzekube uyawadayisa. * Uma utshala imali kuma-unit trust ethu asikho isibalo esikaliwe okumele usikhokhe kanjalo nesikhathi asinqunyiwe, ngoba kungutshalomali lwakho, ngakho-ke, nguwe ozinqumelayo ukuthi udinga ukutshala kanjani imali yakho nokuthi uyitshala nini. * Ungakwazi ukukhipha imali noma inini uma uyidinga kulolu tshalomali kanti ayikho inhlawulo oyikhokhayo ngokukhipha imali. Kuthatha isikhathi esingangezinsuku ezintathu kuya kwezinhlanu ukuthi imali yakho ingene ebhange lakho. - Sitshala nongubeni weziMali