UNOBHALA jikelele weSACP uDkt Blade Nzimande usenxuse i-ANC ukuthi ihlale ikubantu ukuze ibakhiphe ebubheni. UNzimande obethula umyalezo wokweseka i-ANC njengoba bekunomgubho weminyaka engu-107 kwasungulwa le nhlangano ezinkundleni zemidlalo iMoses Mabhida eThekwini izolo, uthe kudingeka le nhlangano iwine ngamalengiso okhethweni oluzayo. "Kumele nenze njengoba nenzile nihlale nikubantu. Kumele futhi siyeseke i-ANC ukuze iwine ukhetho olulandelayo. Sidinga inhlangano ebumbene ukuze iqhubeke nokunika abantu impilo engcono," kusho uNzimande. Uthe kumele kubuyekzwe amadlelandawonye ukuze asebenze kangcono. "Kudingeka kubuyekezwe indaba yamadlelandawonye ukuze bube namandla kakhulu." Uthe umqulu wokhetho owethulwe nguMengameli we-ANC nezwe uMnuz Cyril Ramaphosa kumele ugxile kubantu abahlwempu. "Kumele umqulu wokhetho ugxile kubantu abahluphekayo. Kumele kukhishwe abasebenzi ebugqileni." Ugxeke labo abafike basho okunye enhlanganweni bese bephuma beyokwenza okunye yamatekisi.ngaphandle. "Ayiphele indaba yabantu abafike basho okunye ngaphakathi enhlanganweni bese bephuma beya ngaphandle bayokwenza okunye. Abenza lokhu bahlukanisa inhlangano." UMengameli weCosatu uNksz Zingiswa Losi, uthe kumele ivotelwe i-ANC ngoba ziningi izinto ezenzele umphakathi. Uthe bayivotelangoba ifake imfundo yamahhala emazingeni aphansi nasemazingeni aphezulu. "Namhlanje abasebenzi sebezohola kusuka kuR3500 ngenyanga. Abasebenzi bahlomula kwi-Unemployment Insurance Fund. Abantu abasha uma bengena emisebenzini esemazingeni aphansi eminyangweni kahulumeni akusadingeki babe nesipiliyoni okuyinto eyenziwa yi-ANC." Uthe bazophuma bayokhankasela i-ANC ukuze iwine ukhetho ngamalengiso. Uqhube wathi kumele kubhekelwe abantu abasembonini