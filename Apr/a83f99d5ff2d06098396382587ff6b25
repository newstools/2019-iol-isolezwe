UTambani waminza ngonyaka odlule emuva kokukhalakathela emgodini onamanzi ayekade etakule kuwo umngani wakhe. URamaphosa uhloniphe abantu abahlukene ngeqhaza labo ekuthuthukiseni iNingizimu Afrika. URamaphosa uthe abahlonishwayo banikwa imiklomelo enganikezwa noma ngubani ngoba bafike emikhakheni abakuyo kwezwakala futhi basiza izwe ngezindlela ezihlukene. UThapelo Tambani, ohlonishwe nge-Order of Mendi ngokuba nesibindi ngesikhathi ehlenga umngani wakhe. Abahlonishwe nge-Order of Ikhamanga, eyisiliva ngu-Achmat Davids (ongasekho), Jacques Henry Kallis, Yvonne Chaka Chaka Mhinga, Nomhle Nkonyeni, Benjamin Pogrund, Mathatha Tsedu noMary Twala. UJohaar Mosaval uhlonishwe nge-Order of Ikhamanga eyiGolide. Abahlonishwe nge-Order of Baobab in Silver nguBraam Jordaan, Constance Mirriam Thokozile Koza (ongasekho) Bongani Donald Mkhwanazi (ongasekho) Ray noDora Phillips (ongasekho) noWilliam Smith. Abahlonishwe nge-Order of Luthuli in Silver yizishoshovu zomzabalazo uVelaphi Msane,Thandi Lujabe-Rankoe, Antony Andrew Trew, Moyisile Douglas Tyutyu noYosuf (Joe) Veriava. UThokozani Majozi uhlonishwe nge-Order of Mapungubwe in Bronze. UMalika Maaza no-Ari Sitas bahlonishwe nge-Order of Mapungubwe in Silver. OwayewuNgqongqoshe wezeMvelo kuzwelonke uNkk Edna Molewa uhlonishwe nge-Order of Mapungubwe in Gold. URicardo Sarra wase-Italy uhlonishwe nge-Order of the Companions of OR Tambo in Bronze. Abahlonishwe nge-Order of the Companions of OR Tambo in Silver oKlaas de Jonge (waseNetherlands) Khotso Makhulu (wase-United Kingdom) Paulette Pierson-Mathy (waseBelgium) Amii Omara-Otunnu (wase-Uganda) noLucia Raadschelders ongasekho waseNetherlands. I-Order of the Companions of OR Tambo in Gold iye kuMengameli Admiral Didier Ignace Ratsiraka waseMadagascar.