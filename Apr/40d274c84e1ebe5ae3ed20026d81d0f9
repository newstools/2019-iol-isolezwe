UNGQONGQOSHE wezokuBusa ngokuBambisana neziNdaba zoMdabu KwaZulu-Natal umemezele ukuthi uMasipala uMsunduzi usufakwe ngaphansi komlawuli emuva kokukhungathwa yizinkinga isikhathi eside. UNkk Dube-Ncube ubebize umhlangano ophuthumayo lapho afike atshela khona umkhandlu ukuthi usungaphansi kweso lesifundazwe. Umlawuli uyena ozobhekela kakhulu indlela okusetshenziswa ngayo imali anqume ukuthi imali izosebenza kanjani. Lesi sinqumo siphume emuva kokuthi kade kulokhu kunezinkulumo ngokungahambi kahle kwezinto kulo masipala ophethwe yi-ANC. Kuvele ukuthi ngeke uhlakazwe umkhandlu kodwa uzothola usizo kuhulumeni wesifundazwe.Ngesonto eledlule ibisabalele imibiko yokuthi uhulumeni wesifundzawe uselikhiphile igama lokuthi umasipala usuzobhekwa yiwona kodwa izikhulu zomnyango kaDube-Ncube ziphika kwabezindaba.