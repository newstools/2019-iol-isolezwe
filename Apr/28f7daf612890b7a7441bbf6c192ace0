Ukuboshwa kwabo kulandela umbhikisho ababe nawo befaka ingcindezi yokuthi kuxoshwe iMeya yakule ndawo, uMnuz Siphesihle Zulu. Kuthiwa kume yonke into edolobheni eMandeni ngenxa yombhikisho. Umphakathi wakule ndawo usola iMeya uZulu ngenkohlakalo nokuvimbela ukuthi umphakathi uthole izidingo. Okhulumela amaphoyisa KwaZulu-Natal, uLt Colonel Thulani Zwane, uthe kushiswe amafemu amahlanu ngesikhathi sombhikisho, kwathi izitolo ezingaphezu kwedazini zacekelwa phansi kwantshontshwa nempahla. Kumanje kuthiwa amaphoyisa azulazula kule ndawo ukuqapha isimo njengoba simanzonzo. Kuthiwa umbhikisho usuthathe isonto lonke kule ndawo.