Lokhu kusho ukuthi bonke abasebenzi bakwaSars sebebuyele emsebenzini emuva kokuvuma ukunyuselwa amaholo ngo-8%. Abasebenzi bebefuna ukunyuselwa amaholo ngo-11.4% kodwa emuva kokungenelela komxazululi bavuma * -8% obekwe yiSars etafuleni. IPublic Servants Association (PSA) njengenyunyana enkulu iyona esheshe yamukela lesi siphakamiso somqashi. NgoMsombuluko iSars ithi iqoqe uR1.28 trillion kulo nyaka wezimali osanda kuphela. UMnuz Mark Kingon oyisikhulu sakwaSars esisabambile uthe ishoda ngoR14.6 billion ngoba bebefuna ukuqoqa uR1.3 trillion. INehawu ithe ayineme ngesivumelwano seminyaka emithathu ngoba ifuna kusayinwe esonyaka owodwa ukuze abasebenzi bakwazi ukuhola kangcono. Ithe ifuna kulungiswe indaba yokukhushulwa kwezikhundla, ifuna abasebenzi bakwaSars banikwe imvume yokudayisa izinsuku zabo zokuphumula. Banikwe ikhefu lokuyoxukuza nelokugoma izingane.