Iyisikhombisa imijondolo eshile kwafa amadoda amabili abesezindlini ezehlukene. Okhulumela amaphoyisa KwaZulu-Natal, uLieutenant-Colonel Thulani Zwane, uthe umlilo uqubuke izolo ekuseni. “Ayaziwa imbangela yomlilo kodwa amaphoyisa avule amadokodo amabili okushona kwabantu. Kuthiwa kuqubuke umlilo kwasha imijondolo.” Ngesikhathi sokuloba amaphoyisa abengakabi nayo eminye imininingwane ngodaba. Kucoshwe umlotha wabo ukuze kuphenywe ukuthi bangobani. Okhulumela Abahlali baseMjondolo, uMnuz Mqapheli Bhonono, uthe noma bengakayitholi imininingwane ephelele kodwa kusolwa ukuthi ingozi idalwe wukunqanyulwa kukagesi.