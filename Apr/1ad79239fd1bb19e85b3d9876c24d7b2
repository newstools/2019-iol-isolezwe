KUGASELE oKlebe kwancane indawo emzini nasehhovisi leMeya yaseNelson Mandela Bay uMnuz Mongameli Bobani. Kuthiwa ithimba loKlebe lifike lashaqa ezinye izimpahla okubalwa nelaptop kankosikazi wemeya izolo. Kuthiwa kunophenyo olunzulu oluqhubekayo njengoba kunamahlebezi enkohlakalo. Ummeli kakBobani, uMnuz Danie Gouw ukuqinisekisile ukufika koKlebe abashiye kumapeketwane. Uthe usola ukuthi kunetulo lezepolitiki elikhona ngoba ayikho into ephenywayo abayaiziyo. ''Ukhumbule phela manje sekusondele ukhetho kwenzeka izinto eziningi. Kukhona noMnuz Athol Trollip owagijima wayovula icala esiteshini eHumewood. Maningi amacala aszovulwa njengoba kuzovotwa maduze nje,'' kusho uGouws. UBobani ebuzwa ngalokhu kugasela koKlebe wenqabile ukuphawula ngakho wathi ubhizi nokuhambis aintuthuko kubantu futhi ukhankasela iqembu lakhe i-UDM. Oklebe abaqali ukuphenya lo masipala njengoba bake bagasela ngonyaka odlule emahhovisi akhona bathatha amakhompyutha. Kuthiwa lolo phenyo lwalumaqondana nenkohlakalo ngethenda yamabhasi.