UMENGAMELI Cyril Ramaphosa ube ngomunye wabaholi bakuleli abadlulise amazwi enduduzo emndenini kaNgqongqoshe wezeMvelo kuleli, uNkk Nomvula Mokonyane kulandela ukudlula kukamyeni wakhe emhlabeni, uMnuz Serge Mokonyane ngoLwesine ekuseni. URamaphosa uwubeke emkhulekweni umndeni wakwaMokonyane ngokunjalo nabasondelene nawo. Okhulumela uNkk Mokonyane, uMnuz Mlimandlela Ndamase uqinisekisile izindaba zokudlula emhlabeni komyena kaNgqongqoshe ngoLwesine ekuseni. Uthe uMnuz Mokonyane udlule emhlabeni eJohannesburg Hospital ngemuva kwesikhathi esingangenyanga exinwe ukugula. “UNgqongqoshe nomndeni bazilile, ngokukhulu ukuzithoba bacela ukunikezwa isikhathi ngasese,” kusho uNdamase. Uthe umndeni uzodalula izinhlelo zenkonzo yesikhumbuzo nokufihlwa kwakhe ngokuhamba kwesikhathi. Ezinkundleni zokuxhumana nakhona abantu badlulise amazwi enduduzo emndenini kaMokonyane:    