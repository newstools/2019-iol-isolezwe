KUSHONE owesilisa oyedwa, kwalima abangu-17 okubalwa kubo nezingane kushayisana iveni neloli ngoMsombuluko ekuseni kuFrance Main Road eFrance ngaseMbali, eMgungundlovu. Abezimo eziphuthumayo be-ER24 nabanye bafike endaweni yengozi ngo-8 ekuseni bafica iloli neveni phakathi nomgwaqo. Izingane ebezigibele iveni bezisabalele zigcwele umgwaqo zilimele. Owesilisa okukholakala ukuthi uneminyaka engu-40, utholwe eseshonile Â evaleleke ngaphakathi evenini. Izingane ezilimalile zineminyaka ephakathi kuka-7 kuya ku-18. Abezimo eziphuthumayo bathe izingane zithole imihuzoko nje kuphela kodwa ziyiswe esibhedlela ukuyothola okunye ukunakekelwa. Imininingwane ngokudale ingozi ayikaziwa kodwa amaphoyisa abesendaweni yesigameko ephenya. 