UNOBHALA-jikelele we-ANC uMnuz Ace Magashule, uziqhwandele ulaka lwabantu kuTwitter ebiza owayenguMengameli wezwe uMnuz Jacob Zuma ngoMengameli. UMagashule ube ngomunye wabebefisela uZuma usuku oluhle lokuzalwa. UMagashule akabonanga cala entweni ayishilo njengoba abantu bebemgxeka. ''Ngifisela uMengameli usuku oluhle lokuzalwa. Ukhule Nxamalala," kubhala uMagashule. Ngesikhathi ebona ukuthi abantu bayamgxeka ngalokhu, ubhale ukuthi ayikho into okuthiwa ''owayengumengameli'' embuthweni olwela inkululeko.  